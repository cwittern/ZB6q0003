#-*- mode: mandoku-view; -*-
#+DATE: 2011/05/03 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS TK
#+PROPERTY: LASTPB <md:ZB6q0003_T_005-0235a> ¶¶¶¶¶¶¶¶
#+PROPERTY: JUAN 5
¶
¶
<pb:ZB6q0003_TK_0364a1>
景德傳燈錄卷第五¶¶
第三十三祖慧能大師¶
慧能大師法嗣¶
　西印度堀多三藏　　　　　韶州法海禪師¶
　吉州志誠禪師　　　　　　匾檐山曉了禪師¶
　河北智隍禪師　　　　　　洪州法達禪師¶
　壽州智通禪師　　　　　　江西志徹禪師¶
　信州智常禪師　　　　　　廣州志道禪師¶
　廣州法性寺印宗和尚¶　　　吉州青原山行思禪師¶
　南嶽懷讓禪師　　　　　　溫州永嘉玄覺禪師¶
　司空山本淨禪師　　　　　婺州玄策禪師¶
　曹谿令韜禪師　　　　　　西京光宅寺慧忠禪師¶
<pb:ZB6q0003_TK_0364a2>
　西京荷澤寺神會禪師(已上十九人見錄)¶
　韶州祇陀禪師　　　　　　撫州淨安禪師¶
　嵩山尋禪師　　　　　　　羅浮山定真禪師¶
　南嶽堅固禪師　　　　　　制空山道進禪師¶
　善快禪師　　　　　　　　韶山緣素禪師<md:ZB6q0003_T_005-0235b>¶
　宗一禪師　　　　　　　　會稽秦望山善現禪師¶
　南嶽梵行禪師　　　　　　并州自在禪師¶
　西京咸空禪師　　　　　　峽山泰祥禪師¶
　光州法淨禪師　　　　　　清涼山辯才禪師¶
　廣州吳頭陀　　　　　　　道英禪師¶
　智本禪師　　　　　　　　廣州清苑法真禪師¶
　玄楷禪師　　　　　　　　曇璀禪師¶
<pb:ZB6q0003_TK_0364b1>
　韶州刺史韋據¶　　　　　　義興孫菩薩(已上二十四人無機緣語句)¶

*** 第三十三祖慧能大師
第三十三祖慧能大師者。俗姓盧氏。其先范¶陽人。父
行瑫武德中左宦于南海。之新州遂¶占籍焉。三歲喪
父。其母守志鞠養。及長家尤¶貧窶。師樵采以給。一日
負薪至市中。聞客讀¶金剛經。悚然問其客曰。此何法
也。得於何人。¶客曰。此名金剛經。得於黃梅忍大師。師
遽告¶其母以為法尋師之意。直抵韶州遇高行士¶劉
志略結為交友。尼無盡藏者。即志略之姑¶也。常讀涅
槃經。師暫聽之即為解說其義。尼¶遂執卷問字。師曰。
字即不識。義即請問。尼¶曰。字尚不識曷能會義。師曰。
諸佛妙理非關¶文字。尼驚異之。告鄉里耆艾云。能是
有道之¶人宜請供養。於是居人競來瞻禮。近有寶林¶
<pb:ZB6q0003_TK_0364b2>
古寺舊地。眾議營緝俾師居之。四眾霧集俄¶成寶坊。
師一日忽自念曰。我求大法豈可中¶道而止。明日遂
行至昌樂縣西山石室間。遇¶智遠禪師。師遂請益。遠
曰。觀子神姿爽拔殆¶非常人。吾聞西域菩提達磨。傳
心印于黃梅。¶汝當往彼參決。師辭去直造黃梅之東
禪。即¶唐咸亨二年也。忍大師一見默而識之。後傳<md:ZB6q0003_T_005-0235c>¶衣
法令隱于懷集四會之間。至儀鳳元年丙¶子正月八
日。屆南海遇印宗法師於法性寺¶講涅槃經。師寓止
廊廡間。暮夜風颺剎幡。聞¶二僧對論。一云幡動。一云
風動。往復酬答未¶曾契理。師曰。可容俗流輒預高論
否。直以風¶幡非動動自心耳。印宗竊聆此語竦然異之。¶
翌日邀師入室。徵風幡之義。師具以理告。印¶宗不覺起
<pb:ZB6q0003_TK_0365a1>
立云。行者定非常人師為是誰。師¶更無所隱直敘得
法因由。於是印宗執弟子¶之禮請受禪要。乃告四眾曰。
印宗具足凡夫。¶今遇肉身菩薩即指坐下盧居士云。
即此是¶也。因請出所傳信衣悉令瞻禮。至正月十五¶
日。會諸名德為之剃髮。二月八日就法性寺¶智光律
師受滿分戒。其戒壇即宋朝求那跋¶陀三藏之所置
也。三藏記云。後當有肉身菩¶薩在此壇受戒。又梁末真
諦三藏。於壇之側¶手植二菩提樹。謂眾曰。却後一百
二十年有¶大開士。於此樹下演無上乘度無量眾。師
具¶戒已。於此樹下開東山法門宛如宿契。明年¶二月
八日忽謂眾曰。吾不願此居要歸舊隱。¶時印宗與緇
白千餘人。送師歸寶林寺。韶州¶刺史韋據請於大梵
<pb:ZB6q0003_TK_0365a2>
寺轉妙法輪。并受無相¶心地戒。門人紀錄目為壇經
盛行於世。然返¶曹谿雨大法雨。學者不下千數。中宗
神龍元¶年降詔云。朕請安秀二師宮中供養。萬機之¶
暇每究一乘。二師並推讓云。南方有能禪師。¶密受忍
大師衣法。可就彼問。今遣內侍薛簡¶馳詔迎請。願師
慈念速赴上京。師上表辭疾。¶願終林麓。薛簡曰。京城
禪德皆云。欲得會道<md:ZB6q0003_T_005-0236a>¶必須坐禪習定。若不因禪定而
得解脫者未¶之有也。未審師所說法如何。師曰。道由
心悟。¶豈在坐也。經云。若見如來若坐若臥是行邪¶道。
何故無所從來亦無所去。若無生滅是如¶來清淨禪。
諸法空寂是如來清淨坐。究竟無¶證豈況坐耶。簡曰。
弟子之迴主上必問願和¶尚慈悲指示心要。師曰。道
<pb:ZB6q0003_TK_0365b1>
無明暗。明暗是代¶謝之義。明明無盡亦是有盡。簡曰。
明喻智慧。¶暗況煩惱。修道之人儻不以智慧照破煩
惱。¶無始生死憑何出離。師曰。若以智慧照煩惱¶者。此
是二乘小兒羊鹿等機。上智大根悉不如¶是。簡曰。如
何是大乘見解。師曰。明與無明其¶性無二。無二之性
即是實性。實性者處凡愚¶而不減。在賢聖而不增。住
煩惱而不亂。居禪¶定而不寂。不斷不常不來不去。不
在中間及¶其內外。不生不滅性相如如。常住不遷名
之¶曰道。簡曰。師說不生不滅何異外道。師曰。外¶道所
說不生不滅者。將滅止生以生顯滅。滅¶猶不滅生說
無生。我說不生不滅者。本自無¶生今亦無滅。所以不
同外道。汝若欲知心要。¶但一切善惡都莫思量。自然
<pb:ZB6q0003_TK_0365b2>
得入清淨心體。¶湛然常寂妙用恒沙。簡蒙指教豁然
大悟。禮¶辭歸闕表奏師語。有詔謝師。并賜磨衲袈裟¶
絹五百匹寶鉢一口。十二月十九日。勅改古¶寶林為
中興寺。三年十一月十八日。又勅韶¶州刺史。重加崇
飾賜額為法泉寺。師新州舊¶居為國恩寺。一日師謂
眾曰。諸善知識。汝等¶各各淨心聽吾說法。汝等諸人
自心是佛。更¶莫狐疑。外無一物而能建立。皆是本心
生萬<md:ZB6q0003_T_005-0236b>¶種法。故經云。心生種種法生。心滅種種法滅。¶若
欲成就種智。須達一相三昧一行三昧。若¶於一切處
而不住相。彼相中不生憎愛亦無¶取捨。不念利益成
壞等事。安閑恬靜虛融澹¶泊。此名一相三昧。若於一
切處行住坐臥。純¶一直心不動道場真成淨土。名一
<pb:ZB6q0003_TK_0366a1>
行三昧。若¶人具二三昧。如地有種能含藏長養成就
其¶實。一相一行亦復如是。我今說法。猶如時雨¶溥潤
大地。汝等佛性譬諸種子。遇茲霑洽悉¶得發生。承吾
旨者決獲菩提。依吾行者定證¶妙果。先天元年告諸
徒眾曰。吾忝受忍大師¶衣法。今為汝等說法不付其
衣。蓋汝等信根¶淳熟決定不疑堪任大事。聽吾偈曰。¶
心地含諸種普雨悉皆生¶頓悟華情已菩提果自成¶
師說偈已復曰。其法無二其心亦然。其道清¶淨亦無
諸相。汝等慎勿觀淨及空其心。此心¶本淨無可取捨。
各自努力隨緣好去。師說法¶利生經四十載。其年七
月六日命弟子。往新¶州國恩寺。建報恩塔仍令倍工。
有蜀僧名¶方辯。來謁云。善揑塑。師正色曰。試塑看。¶辯
<pb:ZB6q0003_TK_0366a2>
不領旨。乃塑師真。可高七寸。曲盡其妙。¶師觀之曰。汝
善塑性不善佛性。酬以衣物。僧¶禮謝而去。有僧舉卧
輪禪師偈云卧輪有●●能斷百思想對境心不起
菩提日日長師聞之曰此偈未明心地着依而行之
是加繋縛因示一偈曰慧能●伎倆不斷百思想對
境心數起菩提●麼長　先天二年七月一日謂門
人曰。吾¶欲歸新州。汝速理舟檝。時大眾哀慕乞師且¶
住。師曰。諸佛出現猶示涅槃。有來必去理亦¶常然。吾
此形骸歸必有所。眾曰。師從此去早¶晚却迴。師曰。葉
落歸根來時無日。　又問。師之¶法眼何人傳受。師曰。
有道者得無心者通。<md:ZB6q0003_T_005-0236c>¶　問。後莫有難否。曰吾滅後五
六年。當有一¶人來取吾首。聽吾記曰。　頭上養親。口
<pb:ZB6q0003_TK_0366b1>
裏須餐。¶遇滿之難。楊柳為官。　又云。吾去七十年有
二¶菩薩。從東方來。一在家一出家。同時興化建¶立吾
宗。締緝伽藍昌隆法嗣。言訖往新州國¶恩寺。沐浴訖
跏趺而化。異香襲人白虹屬地。¶即其年八月三日也。
時韶新兩郡各修靈塔。¶道俗莫決所之。兩郡刺史共
焚香祝云。香煙¶引處即師之欲歸焉。時鑪香騰涌直
貫曹谿。¶以十一月十三日入塔。　壽七十六。時韶州
刺¶史韋據撰碑。門人憶念取首之記。遂先以鐵¶葉漆
布固護師頸。塔中有達磨所傳信衣(西域屈眴¶布也。緝木綿華心織
成。後人以碧絹為裏)中宗賜磨衲寶鉢方辯塑真¶道具等。主塔
侍者尸之。開元十年壬戌八月¶三日。夜半忽聞塔中
如拽鐵索聲。僧眾驚起。¶見一孝子從塔中走出。尋見
<pb:ZB6q0003_TK_0366b2>
師頸有傷。具以¶賊事聞於州縣。縣令楊侃刺史柳無
忝得牒¶切加擒捉。五日於石角村捕得賊人。送韶州¶
鞫問。云姓張名淨滿。汝州梁縣人。於洪州開¶元寺。受
新羅僧金大悲錢二十千。令取六祖¶大師首。歸海東
供養。柳守聞狀未即加刑。乃¶躬至曹谿。問師上足令
韜曰。如何處斷。韜曰。¶若以國法論理須誅夷。但以佛
教慈悲冤親¶平等。況彼求欲供養罪可恕矣。柳守嘉
歎曰。¶始知佛門廣大。遂赦之(爾後甚有名賢贊述及檀施珍異。文繁不錄)
上元¶元年肅宗遣使。就請師衣鉢歸內供養。至　永¶
泰元年五月五日。代宗夢六祖大師請衣鉢。¶七日勅
刺史楊瑊云。朕夢感能禪師請傳法¶袈裟却歸曹溪。
今遣鎮國大將軍劉崇景。頂<md:ZB6q0003_T_005-0237a>¶戴而送。朕謂之國寶。卿
<pb:ZB6q0003_TK_0367a1>
可於本寺如法安置。¶專令僧眾親承宗旨者。嚴加守
護勿令遺墜。¶後或為人偷竊。皆不遠而獲。如是者數
四。憲¶宗諡大鑒禪師。塔曰元和靈照。皇宋開寶¶初。王
師平南海。劉氏殘兵作梗。師之塔廟鞠¶為煨燼。而真
身為守塔僧保護一無所損。尋¶有　制興修功未竟。
會　太宗即位留心禪門。頗¶增壯麗焉。大師自唐先
天二年癸丑入滅。至¶今景德元年甲辰歲。凡二百九
十二年矣。得¶法者除印宗等三十三人各化一方標
為正¶嗣。其外藏名匿迹者不可勝紀。今於諸家傳¶記
中略錄十人。謂之旁出。¶

**** 第三十三祖慧能大師法嗣
***** 西域堀多三藏
西域堀多三藏者天竺人也。東遊韶陽見六¶祖。於言
下契悟。後遊五臺。見¶一僧結庵而坐。三藏問曰。汝孤坐
<pb:ZB6q0003_TK_0367a2>
奚為。曰觀¶靜。師曰。觀者何人。靜者何物。其僧作禮¶問
曰。此理何如。師曰。汝何不自觀自靜。彼¶僧茫然莫知
其對。師曰。汝出誰門耶。曰神¶秀大師。師曰。我西域異
道最下根者不墮¶此見。兀然空坐於道何益。其僧却
問¶所師何人。師曰。我師六祖。汝何不速往曹¶谿決其
真要。其僧即捨庵往參六祖具陳前¶事。六祖垂誨與
師符合。其僧信入。師後¶不知所終。¶

***** 韶州法海禪師
韶州法海禪師者曲江人也。初見六祖問曰。¶即心即
佛願垂指喻。祖曰。前念不生即心。後¶念不滅即佛。成
一切相即心。離一切相即佛。¶吾若具說窮劫不盡。聽
吾偈曰。¶　即心名慧即佛乃定定慧等持<md:ZB6q0003_T_005-0237b>¶意中清淨
悟此法門由汝習性¶用本無生雙修是正¶師信受。以
<pb:ZB6q0003_TK_0367b1>
偈贊曰。¶即心元是佛不悟而自屈¶我知定慧因雙修
離諸物¶(壇經云。門人法海者即禪師是也)。¶

***** 吉州志誠禪師
吉州志誠禪師者吉州太和人也。少於荊南¶當陽山
玉泉寺奉事神秀禪師。後因兩宗盛¶化。秀之徒眾往
往譏南宗曰。能大師不識一¶字有何所長。秀曰。他得
無師之智深悟上乘。¶吾不如也。且吾師五祖親付衣
法。豈徒然哉。¶吾所恨不能遠去親近虛受國恩。汝等
諸人。¶無滯於此。可往曹谿質疑。他日迴復還為吾¶說。
師聞此語禮辭至韶陽。隨眾參請不言來¶處。時六祖
告眾曰。今有盜法之人潛在此會。¶師出禮拜具陳其
事。祖曰。汝師若為示眾。對¶曰。常指誨大眾。令住心觀
靜長坐不臥。祖曰。¶住心觀靜是病非禪。長坐拘身於
<pb:ZB6q0003_TK_0367b2>
理何益。聽¶吾偈曰。¶　生來坐不臥死去臥不坐¶元是
臭骨頭何為立功過¶　師。曰未審大師以何法誨人。
祖曰。吾若言有¶法與人。即為誑汝。但且隨方解縛假
名三昧。¶聽吾偈曰。¶　一切無心自性戒一切無礙自
性慧¶不增不退自金剛身去身來本三昧¶　師聞偈
悔謝。即誓依歸。乃呈一偈曰。¶　五蘊幻身幻何究竟
迴趣真如¶法還不淨<md:ZB6q0003_T_005-0237c>¶祖然之。尋迴玉泉。¶

***** 匾檐山曉了禪師
匾檐山曉了禪師者傳記不載。唯北宗門人¶忽雷澄
撰塔碑盛行于世。略曰。師住匾檐山。¶法號曉了。六祖
之嫡嗣也。師得無心之心。了¶無相之相。無相者森羅
眩目。無心者分別熾¶然。絕一言一響。響莫可傳傳之
行矣。言莫可¶窮窮之非矣。師自得無無之無不無於
<pb:ZB6q0003_TK_0368a1>
無也。¶吾今以有有之有不有於有也。不有之有去¶來
非增。不無之無涅槃非減。嗚呼。師住世兮¶曹谿明。師
寂滅兮法舟傾。師譚無說兮寰宇¶盈。師示迷徒兮了
義乘。匾擔山色垂茲色。空¶谷猶留曉了名。¶

***** 河北智隍禪師
河北智隍禪師者。始參五祖法席。雖甞咨決¶而循乎
漸行。後往河北結庵長坐。積二十餘¶載不見惰容。及
遇六祖門人策禪師遊歷于¶彼。激以勤求法要。師遂
捨庵往參六祖。祖愍¶其遠來便垂開抉。師於言下豁
然契悟。前二¶十年所得心都無影響。其夜河北檀越
士庶¶忽聞空中有聲曰。隍禪師今日得道也。後迴¶河
北開化四眾。¶

***** 洪州法達禪師
洪州法達禪師者洪州豐城人也。七歲出家¶誦法華
<pb:ZB6q0003_TK_0368a2>
經。進具之後來禮祖師頭不至地。祖¶呵曰。禮不投地
何如不禮。汝心中必有一物¶蘊習。何事耶。師曰。念法
華經已及三千部。祖¶曰。汝若念至萬部得其經意。不
以為勝則與¶吾偕行。汝今負此事業都不知過。聽吾
偈曰。¶　禮本折慢幢頭奚不至地¶有我罪即生亡功
福無比¶　祖又曰。汝名什麼。對曰。名法達。祖曰。汝名<md:ZB6q0003_T_005-0238a>¶法
達。何曾達法。復說偈曰。¶　汝今名法達勤誦未休歇¶
空誦但循聲明心號菩薩¶汝今有緣故吾今為汝說¶
但信佛無言蓮華從口發¶　師聞偈悔過曰。而今而
後當謙恭一切。惟願¶和尚大慈。略說經中義理。祖曰。
汝念此經以¶何為宗。師曰。學人愚鈍。從來但依文誦
念。豈¶知宗趣。祖曰。汝試為吾念一遍。吾當為汝解¶說。
<pb:ZB6q0003_TK_0368b1>
師即高聲念經至方便品。祖曰止。此經元¶來以因緣
出世為宗。縱說多種譬喻。亦無越¶於此。何者因緣。唯
一大事。一大事即佛知見¶也。汝慎勿錯解經意。見他
道。開示悟入自是¶佛之知見。我輩無分。若作此解乃
是謗經毀¶佛也。彼既是佛已具知見。何用更開。汝今
當¶信。佛知見者。只汝自心更無別體。蓋為一切¶眾生
自蔽光明。貪愛塵境外緣內擾甘受驅¶馳。便勞他從
三昧起。種種苦口勸令寢息。莫¶向外求與佛無二。故
云開佛知見。汝但勞勞¶執念謂為功課者。何異犛牛
愛尾也。師曰。若¶然者但得解義。不勞誦經耶。祖曰。經
有何¶過豈障汝念。只為迷悟在人損益由汝。聽吾¶偈
曰。¶　心迷法華轉心悟轉法華¶誦久不明己與義作
<pb:ZB6q0003_TK_0368b2>
讎家¶無念念即正有念念成邪¶有無俱不計長御白
牛車¶師聞偈再啟曰。經云。諸大聲聞乃至菩薩。皆¶盡
思度量。尚不能測於佛智。今令凡夫但悟<md:ZB6q0003_T_005-0238b>¶自心。便名
佛之知見。自非上根未免疑謗。又¶經說三車。大牛之
車與白牛車如何區別。願¶和尚再垂宣說。祖曰。經意
分明。汝自迷背。諸¶三乘人不能測佛智者。患在度量
也。饒伊盡¶思共推轉加懸遠。佛本為凡夫說不為佛
說。¶此理若不肯信者從他退席。殊不知坐却白¶牛車。
更於門外覓三車。況經文明向汝道。無¶二亦無三。汝
何不省。三車是假為昔時故。一¶乘是實為今時故。只
教汝去假歸實。歸實之¶後實亦無名。應知所有珍財
盡屬於汝由汝¶受用。更不作父想。亦不作子想。亦無
<pb:ZB6q0003_TK_0369a1>
用想。¶是名持法華經。從劫至劫手不釋卷。從晝至¶夜
無不念時也。師既蒙啟發踊躍歡喜。以偈¶贊曰。¶　
經誦三千部曹谿一句亡¶未明出世旨寧歇累生狂¶
羊鹿牛權設初中後善揚¶誰知火宅內元是法中王¶
祖曰。汝今後方可名為念經僧也。師從此領¶玄旨。亦
不輟誦持。¶

***** 壽州智通禪師
壽州智通禪師者壽州安豐人也。初看楞伽¶經約千
餘遍而不會三身四智。禮師求解其¶義。祖曰。三身者。
清淨法身汝之性也。圓滿報¶身汝之智也。千百億化
身汝之行也。若離本¶性別說三身。即名有身無智。若
悟三身無有¶自性。即名四智菩提。聽吾偈曰。¶　自性
具三身發明成四智¶不離見聞緣超然登佛地¶吾今
<pb:ZB6q0003_TK_0369a2>
為汝說諦信永無迷<md:ZB6q0003_T_005-0238c>¶莫學馳求者終日說菩提¶師曰。
四智之義可得聞乎。祖曰。既會三身便¶明四智。何更
問邪。若離三身別譚四智。此名¶有智無身也。即此有
智還成無智。復說偈曰。¶　大圓鏡智性清淨平等性
智心無病¶妙觀察智見非功成所作智同圓鏡¶五八
六七果因轉但用名者無實性¶若於轉處不留情繁
興永處那伽定¶(轉識為智者。教中云。轉前五識為成所作智。轉第六識為妙觀察智。轉第
七識為平等性智。轉第八識為大¶圓鏡智。雖六七因中轉。五八果上轉。但轉其名而不轉其體也)。¶
師禮謝以偈贊曰。¶　三身元我體四智本心明¶身智
融無礙應物任隨形¶起修皆妄動守住匪真精¶妙言
因師曉終亡污染名¶

***** 江西志徹禪師
江西志徹禪師者江西人也。姓張氏。名行昌。¶少任俠。
<pb:ZB6q0003_TK_0369b1>
自南北分化。二宗主雖亡彼我。而徒¶侶競起愛憎。時
北宗門人自立秀師為第六¶祖。而忌能大師傳衣為
天下所聞。然祖¶預知其事。即置金十兩於方丈。時昌
受¶北宗門人之囑。懷刃入祖室將欲加害。祖舒¶頸而
就。昌揮刃者三都無所損。祖曰。正劍¶不邪邪劍不正。
只負汝金不負汝命。昌驚¶仆。久而方甦求哀悔過。即
願出家。祖遂與金¶云。汝且去。恐徒眾翻害於汝。汝可
他日易形¶而來。吾當攝受。昌稟旨宵遁。終投僧出家¶
具戒精進。一日憶祖之言。遠來禮覲。祖曰。吾¶久念於
汝。汝來何晚。曰昨蒙和尚捨罪。今雖¶出家苦行終難
報於深恩。其唯傳法度生乎。<md:ZB6q0003_T_005-0239a>¶弟子嘗覽涅槃經。未曉
常無常義。乞和尚慈¶悲略為宣說。祖曰。無常者。即佛
<pb:ZB6q0003_TK_0369b2>
性也。有常¶者。即善惡一切諸法分別心也。曰和尚所
說¶大違經文也。祖曰。吾傳佛心印。安敢違於佛¶經。曰
經說佛性是常。和尚却言無常。善惡諸¶法乃至菩提
心皆是無常。和尚却言是常。此¶即相違。令學人轉加
疑惑。祖曰。涅槃經吾昔¶者聽尼無盡藏讀誦一遍。便
為講說。無一字¶一義不合經文。乃至為汝終無二說。
曰學人¶識量淺昧。願和尚委曲開示。祖曰。汝知否。佛¶
性若常。更說什麼善惡諸法。乃至窮劫無有¶一人發
菩提心者。故吾說無常。正是佛說真¶常之道也。又一
切諸法若無常者。即物物皆¶有自性容受生死。而真
常性有不遍之處。故¶吾說常者。正是佛說真無常義
也。佛比為凡¶夫外道執於邪常。諸二乘人於常計無
<pb:ZB6q0003_TK_0370a1>
常共¶成八倒故。於涅槃了義教中。破彼偏見。而顯¶說
真常真我真淨。汝今依言背義。以斷滅無¶常及
確定死常。而錯解佛之圓妙最後微言。¶縱覽千遍有
何所益。行昌忽如醉醒。乃說偈¶曰。¶　因守無常心佛演
有常性¶不知方便者猶春池執礫¶我今不施功佛性
而見前¶非師相授與我亦無所得¶祖曰。汝今徹也。宜
名志徹。師禮謝而去。¶

***** 信州智常禪師
信州智常禪師者本州貴谿人也。髫年出家¶志求見
性。一日參六祖。祖問。汝從何來欲求¶何事。師曰。學人
近往洪州建昌縣白峯山。禮<md:ZB6q0003_T_005-0239b>¶大通和尚。蒙示見性成佛之義。未決狐疑。至¶吉
州遇人指迷令投謁和尚。伏願垂慈攝受。¶祖曰。彼有
何言句。汝試舉似於吾。與汝證明。¶師曰。初到彼三月未
<pb:ZB6q0003_TK_0370a2>
蒙開示。以為法切故。於¶中夜獨入方丈禮拜哀請。大
通乃曰。汝見虛¶空否。對曰見。彼曰。汝見虛空有相貌
否。對¶曰。虛空無形有何相貌。彼曰。汝之本性猶如¶虛
空。返觀自性了無一物可見。是名正見。無¶一物可知。
是名真知。無有青黃長短。但見本¶源清淨覺體圓明。
即名見性成佛。亦名極樂¶世界。亦名如來知見。學人
雖聞此說猶未決¶了。乞和尚誨示令無凝滯。祖曰。彼
師所說¶猶存見知故。令汝未了。吾今示汝一偈曰。¶　
不見一法存無見大似浮雲遮日面¶不知一法守空
知還如太虛生閃電¶此之知見瞥然興錯認何曾解
方便¶汝當一念自知非自己靈光常顯見¶　師聞偈
已心意豁然。乃述一偈曰。¶　無端起知解著相求菩
<pb:ZB6q0003_TK_0370b1>
提¶情存一念悟寧越昔時迷¶自性覺源體隨照枉遷
流¶不入祖師室茫然趣兩頭¶

***** 廣州志道禪師
廣州志道禪師者南海人也。初參六祖曰。學¶人自出
家。覽涅槃經僅十餘載。未明大意。¶願和尚垂誨。祖曰。
汝何處未了。對曰。諸行無¶常。是生滅法。生滅滅已。寂
滅為樂。於此疑¶惑。祖曰。汝作麼生疑。對曰。一切眾生
皆有二¶身。謂色身法身也。色身無常有生有滅。法身¶
有常無知無覺。經云。生滅滅已寂滅為樂者。<md:ZB6q0003_T_005-0239c>¶未審是
何身寂滅何身受樂。若色身者。色身¶滅時。四大分散
全是苦。苦不可言樂。若法身¶寂滅。即同草木瓦石。誰
當受樂。又法性是生¶滅之體。五蘊是生滅之用。一體
五用生滅是¶常。生則從體起用。滅則攝用歸體。若聽
<pb:ZB6q0003_TK_0370b2>
更生。¶即有情之類不斷不滅。若不聽更生。即永歸¶寂
滅。同於無情之物。如是則一切諸法。被涅¶槃之所禁
伏。尚不得生何樂之有。祖曰。汝是¶釋子何習外道斷
常邪見。而議最上乘法。據¶汝所解。即色身外別有法
身。離生滅求於寂¶滅。又推涅槃常樂。言有身受者。斯
乃執吝生¶死耽著世樂。汝今當知。佛為一切迷人認
五¶蘊和合為自體相。分別一切法為外塵相。好¶生惡
死念念遷流。不知夢幻虛假。枉受輪迴。¶以常樂涅槃
翻為苦相終日馳求。佛愍此故乃¶示涅槃真樂。剎那
無有生相。剎那無有滅相。¶更無生滅可滅。是則寂滅
現前。當見前之時¶亦無見前之量乃謂常樂此樂無
有受者亦無¶不受者豈有一體五用之名何況更言
<pb:ZB6q0003_TK_0371a1>
涅槃禁¶伏諸法令永不生斯乃謗佛毀法。聽吾偈曰。¶
無上大涅槃圓明常寂照¶凡愚謂之死外道執為斷¶
諸求二乘人目以無為作¶盡屬情所計六十二見本¶
妄立虛假名何為真實義¶唯有過量人通達無取捨¶
以知五蘊法及以蘊中我¶外現眾色象一一音聲相¶
平等如夢幻不起凡聖見<md:ZB6q0003_T_005-0240a>¶不作涅槃解二邊三際斷¶
常應諸根用而不起用想¶分別一切法不起分別想¶
劫火燒海底風鼓山相擊¶真常寂滅樂涅槃相如是¶
吾今彊言說令汝捨邪見¶汝勿隨言解許汝知少分¶
師聞偈踊躍作禮而退。¶

***** 廣州法性寺印宗和尚
廣州法性寺印宗和尚者吳郡人也。姓印氏。¶從師出
家精涅槃大部。唐咸亨元年抵京師。¶勅居大敬愛寺。
<pb:ZB6q0003_TK_0371a2>
固辭往蘄春謁忍大師。後於¶廣州法性寺講涅槃經。
遇六祖能大師始悟¶玄理。以能為傳法師。又採自梁
至唐諸方達¶者之言。著心要集盛行于世。先天二年
二月¶二十一日終于會稽山妙喜寺。壽八十有七。¶會
稽王師乾立塔銘焉。¶

***** 吉州青原山行思禪師
吉州青原山行思禪師本州安城人也。姓劉¶氏幼歲
出家。每群居論道師唯默然。後聞曹¶谿法席乃往參
禮。　問曰。當何所務即不落階¶級。祖曰。汝曾作什麼。
師曰。聖諦亦不為。祖¶曰。落何階級。曰聖諦尚不為。何
階級之有。祖¶深器之。會下學徒雖眾師居首焉。亦猶
二祖¶不言少林謂之得髓矣。　一日祖謂師曰。從上¶
衣法雙行師資遞授。衣以表信。法乃印心。吾¶今得人
<pb:ZB6q0003_TK_0371b1>
何患不信。吾受衣以來遭此多難。況¶乎後代爭競必
多。衣即留鎮山門。汝當分化¶一方無令斷絕。師既得
法。住吉州青原山靜¶居寺。六祖將示滅。有沙彌希遷
問曰。¶和尚百年後。希遷未審當依附何人。祖曰。尋<md:ZB6q0003_T_005-0240b>¶思
去。及祖順世。遷每於靜處端坐寂若忘生。¶第一坐問
曰。汝師已逝空坐奚為。遷曰。我稟¶遺誡故尋思爾。坐
曰。汝有師兄行思和¶尚。今住吉州。汝因緣在彼。師言
甚直汝自迷¶耳。遷聞語便禮辭祖龕。直詣靜居。師問
曰。子¶何方而來。遷曰。曹谿。師曰。將得什麼來。曰。¶未到
曹谿亦不失。師曰。恁麼用去曹谿作什¶麼。曰若不到
曹谿爭知不失。遷又問曰。曹谿¶大師還識和尚否。師曰。
汝今識吾否。曰識¶又爭能識得。師曰。眾角雖多一麟
<pb:ZB6q0003_TK_0371b2>
足矣。遷又¶問。和尚出嶺多少時。師曰。我却不知。汝早¶
晚離曹谿。曰希遷不從曹谿來。師曰。我亦知¶汝去處
也。曰和尚幸是大人莫造次。他日¶師復問遷。汝什麼
處來。曰曹谿。師乃舉拂¶子曰。曹谿還有這箇麼。曰非
但曹谿。西天亦¶無。師曰。子莫曾到西天否。曰若到即
有也。師¶曰。未在。更道。曰和尚也須道取一半。莫全靠¶
學人。師曰。不辭向汝道。恐已後無人承當。　師¶令希
遷持書與南嶽讓和尚曰。汝達書了速¶迴。吾有箇鈯
斧子。與汝住山。遷至彼未呈書。¶便問。不慕諸聖不重
己靈時如何。讓曰。子問¶太高生。何不向下問。遷曰。寧
可永劫沈淪。¶不慕諸聖解脫。讓便休。遷迴至靜居。師
問¶曰。子去未久送書達否。遷曰。信亦不通書亦¶不達。
<pb:ZB6q0003_TK_0372a1>
師曰。作麼生。遷舉前話了。却云。發時¶蒙和尚許鈯斧子。
便請取。師垂一足。遷禮¶拜。尋辭往南嶽(玄沙云。大小石頭和尚。被讓師
推倒。至今起不得)荷澤神¶會來參。師問曰。什麼處來。會曰。曹
谿。師曰。¶曹谿意旨如何。會振身而已。師曰。猶滯瓦礫<md:ZB6q0003_T_005-0240c>¶
在。曰和尚此間莫有真金與人否。師曰。設有¶與汝向
什麼處著(玄沙云。果然。雲居錫云。只如玄沙道果然。是真金是瓦礫)僧¶
問。如何
是佛法大意。師曰。廬陵米作麼價。　師¶既付法石頭。
唐開元二十八年庚辰十二月¶十三日。陞堂告眾跏
趺而逝。僖宗諡弘濟禪¶師歸真之塔。¶

***** 南嶽懷讓禪師
南嶽懷讓禪師者姓杜氏。金州人也。於唐儀鳳二年¶
四月八日降誕感白氣應於玄象在安康之分大史
瞻見奏聞高宗皇帝帝乃問是何祥瑞大史對曰國
<pb:ZB6q0003_TK_0372a2>
之法器不染世榮帝傳勅金州大守●偕親往存慰
其家家有三子唯師㝡小炳然殊異性唯恩讓父乃
安呂懐讓年十歳時唯樂佛書時有三蔵玄静過舎
告其父母曰此子若出家必獲上乗廣度眾生至垂
拱三年方十五歳往荊州玉泉寺。依弘景律師出家。
受具之後。¶習毘尼藏。一日自歎曰。夫出家者為無為
法¶天上人問無有勝者時同學坦然知師志高邁。
勸師謁嵩山安和¶尚。安啟發之。乃直詣曹谿參六祖。
祖問。什麼¶處來。曰嵩山來。祖曰什麼物恁麼來師無
語遂經八載忽然有省乃白祖曰其甲有箇會處祖
曰。什麼生師。曰說似¶一物即不中。祖曰。還可修證否。
曰修證即不¶無。污染即不得。祖曰。只此不污染諸佛
<pb:ZB6q0003_TK_0372b1>
之所¶護念。汝既如是吾亦如是。西天般若多羅讖。¶汝
足下出一馬駒。蹋殺天下人。並在汝心不¶須速說。師
豁然契會。執侍左右一十五載。唐¶先天二年始往衡
嶽居般若寺。開元中有沙¶門道一住傳法院常日坐
禪。師知是法¶器。往問曰。大德坐禪圖什麼。一曰。圖作
佛。¶師乃取一塼。於彼庵前石上磨。一曰。師作¶什麼。師曰。
磨作鏡。一曰。磨塼豈得成鏡耶。¶坐禪豈得成佛
耶。一曰。如何即是。師曰。如¶人駕車不行。打車即是。
打牛即是一無對。¶師又曰。汝學坐禪。為學坐佛。若
學坐禪禪¶非坐臥。若學坐佛佛非定相。於無住法不
應¶取捨。汝若坐佛即是殺佛。若執坐相非達其¶理。一
聞示誨如飲醍醐。禮拜問曰。如何用心¶即合無相三
<pb:ZB6q0003_TK_0372b2>
昧。師曰。汝學心地法門如下種<md:ZB6q0003_T_005-0241a>¶子。我說法要譬彼天
澤。汝緣合故當見其道。¶又問曰。道非色相。云何能見。
師曰。心地法眼¶能見乎道。無相三昧亦復然矣。一曰。
有成壞¶否。師曰。若以成壞聚散而見道者。非見道也。¶
聽吾偈曰。¶　心地含諸種遇澤悉皆萌¶三昧華無相
何壞復何成¶一蒙開悟心意超然。侍奉十秋日益玄
奧。師¶入室弟子總有六人。師各印可云。汝等六人¶同
證吾身各契一路。一人得吾眉善威儀(常浩)一¶人得吾
眼善顧盻(智達)一人得吾耳善聽理(坦然)一¶人得吾鼻善
知氣(神照)一人得吾舌善譚說(嚴峻)一¶人得吾心善古今
(道一)　又曰。一切法皆從心生。¶心無所生法無能住。若
達心地所作無礙。非¶遇上根宜慎辭哉。　有一大德。
<pb:ZB6q0003_TK_0373a1>
問如鏡鑄像。像¶成後鏡明向什麼處去。師曰。如大德
為童子¶時相貌何在(法眼別云阿那箇是大德鑄成底像)曰只如像成
後。為¶什麼不鑑照。師曰。雖然不鑑照。謾他一點不¶得。
後馬大師闡化於江西。師問眾曰。道一為¶眾說法否
眾曰。已為眾說法。師曰。總未見人¶持箇消息來。眾無
對因遣一僧去云。待伊上¶堂時。但問作麼生。伊道底
言語記將來。僧去¶一如師旨。迴謂師曰。馬師云。自從
胡亂後三¶十年不曾闕鹽醬喫。師然之。天寶三年八月¶
十一日圓寂於衡嶽。勅諡大慧禪師最勝輪¶之塔。¶

***** 溫州永嘉玄覺禪師
溫州永嘉玄覺禪師者永嘉人也。姓戴氏。丱¶歲出家
遍探三藏。精天台止觀圓妙法門。於¶四威儀中常冥
禪觀。後因左谿朗禪師激勵。<md:ZB6q0003_T_005-0241b>¶與東陽策禪師同詣曹
<pb:ZB6q0003_TK_0373a2>
谿。初到振錫携瓶。繞¶祖三匝。祖曰。夫沙門
者具三千威儀八萬細¶行。大德自何方而來生大我
慢。師曰。生死事¶大無常迅速。祖曰。何不體取無生了
無速乎。¶曰體即無生。了本無速。祖曰。如是如是。于時¶
大眾無不愕然。師方具威儀參禮。須臾告辭。¶祖曰。返
太速乎。師曰。本自非動豈有速耶。祖¶曰。誰知非動。曰
仁者自生分別。祖曰。汝甚得¶無生之意。曰無生豈有
意耶。祖曰。無意誰當¶分別。曰分別亦非意。祖歎曰。善
哉善哉。少留¶一宿。時謂一宿覺矣。策公乃留師。翌日
下山¶迴溫江。學者輻湊。號真覺大師。著證道歌¶一首。
及禪宗悟修圓旨自淺之深。慶州刺史¶魏靖。緝而序
之成十篇。目為永嘉集並盛行¶于世。¶
<pb:ZB6q0003_TK_0373b1>
慕道志儀第一¶　夫欲修道先須立志及事師儀則
彰乎軌訓。¶故標第一明慕道儀式。¶
戒憍奢意第二¶　初雖立志修道善識軌儀。若三業
憍奢妄心¶擾動。何能得定。故次第二明戒憍奢意也。¶
淨修三業第三¶　前戒憍奢略標綱要。今子細檢責
令過不生。¶故次第三明淨修三業。戒乎身口意也。¶
奢摩他頌第四¶　前已檢責身口令麁過不生。次須
入門修道漸¶次不出定慧。五種起心。六種料簡。故次
第四¶明奢摩他頌也。¶
毘婆舍那頌第五<md:ZB6q0003_T_005-0241c>¶　非戒不禪。非禪不慧。上既修定。
定久慧明。故¶次第五明毘婆舍那頌也。¶
優畢叉頌第六¶　偏修於定定久則沈。偏學於慧慧
<pb:ZB6q0003_TK_0373b2>
多心動。故¶次第六明優畢叉頌。等於定慧令不沈動。
使¶定慧均等捨於二邊。¶
三乘漸次第七¶　定慧既均則寂而常照。三觀一心。
何疑不遣。¶何照不圓。自解雖明悲他未悟。悟有深淺。
故¶次第七明三乘漸次也。¶
事理不二第八¶　三乘悟理理無不窮。窮理在事了
事即理。故¶次第八明事理不二。即事而真用祛倒見
也。¶
勸友人書第九¶　事理既融內心自瑩。復悲遠學虛
擲寸陰。故¶次第九明勸友人書也。¶
發願文第十¶　勸友人雖是悲他專心。在一情猶未
普。故次¶第十明發願文誓度一切。¶
<pb:ZB6q0003_TK_0374a1>
復次觀心十門。初則言其法爾。次則出其觀¶體。三則
語其相應。四則警其上慢。五則誡其¶疎怠。六則重出
觀體。七則明其是非。八則簡¶其詮旨。九則觸途成觀。
十則妙契玄源。¶　第一言法爾者。夫心性虛通動靜
之源莫二。¶真如絕慮緣計之念非殊。惑見紛馳。窮之
則¶唯一寂。靈源不狀。鑒之則以千差。千差不同。¶法眼
之名自立。一寂非異。慧眼之號斯存。理¶量雙銷。佛眼
之功圓著。是以三諦一境。法身¶之理常清。三智一心
般若之明常照。境智冥<md:ZB6q0003_T_005-0242a>¶合解脫之應隨機。非縱非橫
圓伊之道玄會。¶故知三德妙性宛爾無乖一心。深廣
難思何¶出要而非路。是以即心為道者。可謂尋流而¶
得源。¶　第二出其觀體者。只知一念即空不空非空¶
<pb:ZB6q0003_TK_0374a2>
非不空。¶　第三語其相應者。心與空相應。則譏毀讚
譽¶何憂何喜。身與空相應。則刀割香塗何苦何¶樂。依
報與空相應。則施與劫奪何得何失。心¶與空不空相
應則愛見都忘慈悲普救。身與¶空不空相應。則內同
枯木外現威儀。依報與¶空不空相應。則永絕貪求資
財給濟。心與空¶不空非空非不空相應。則實相初明
開佛知¶見。身與空不空非空非不空相應。則一塵入¶
正受。諸塵三昧起。依報與空不空非空非不¶空相應。
則香臺寶閣嚴土化生。¶　第四警其上慢者。若不爾
者則未相應也。¶　第五誡其疎怠者。然渡海應須上
船。非船何以¶能渡。修心必須入觀。非觀何以明心。心
尚未¶明相應何日。思之勿自恃也。¶　第六重出觀體
<pb:ZB6q0003_TK_0374b1>
者。只知一念即空不空非有¶非無。不知即念即空不
空非非有非非無。¶　第七明其是非者。心不是有。心
不是無。心¶不非有。心不非無。是有是無即墮是。非有¶
非無即墮非。如是只是是非之非。未是非是¶非非之
是。今以雙非破兩是。是破非是猶是¶非。又以雙非破
兩非。非破非非即是是。如是¶只是非是非非之是。未
是不非不不非不是¶不不是。是非之惑綿微難見。神
清慮靜細而<md:ZB6q0003_T_005-0242b>¶研之。¶　第八簡其詮旨者。然而至理無
言。假文言以¶明其旨。旨宗非觀。藉修觀以會其宗。若
旨之¶未明。則言之未的。若宗之未會。則觀之未深。¶深
觀乃會其宗。的言必明其旨。旨宗既其明¶會。旨觀何
得復存耶。¶　第九觸途成觀者。夫再演言詞重標觀
<pb:ZB6q0003_TK_0374b2>
體。欲¶明宗旨無異言觀。有逐方移。方移(本録云●●)則言
理無¶差。無差(本録云改觀)則觀旨不異。不異之旨即理。無
差之¶理即宗。旨一而二名言觀明其弄引耳。¶　
第十妙契玄源者。夫悟心之士。寧執觀而迷¶旨。達教
之人。豈滯言而惑理。理明則言語道¶斷。何言之能議。
旨會則心行處滅。何觀之能¶思。心言不能思議者。可
謂妙契寰中矣。¶師先天二年十月十七日安坐示滅。
十一月¶十三日塔于西山之陽。勅諡無相大師。塔曰¶
淨光。宋朝淳化中太宗皇帝詔本州重修龕¶塔。¶

***** 司空山本淨禪師
司空山本淨禪師者絳州人也。姓張氏。幼歲¶披緇于
曹谿之室受記。隸司空山無相寺。唐¶天寶三年玄宗
遣中使楊光庭入山采常春¶藤。因造丈室禮問曰。弟
<pb:ZB6q0003_TK_0375a1>
子慕直斯久。願和尚¶慈悲略垂開示。師曰。天下禪宗
碩學咸會京¶師。天使歸朝足可咨決。貧道隈山傍水
無所¶用心。光庭泣拜。師曰。休禮貧道。天使為求佛¶耶
問道耶。曰弟子智識昏昧。未審佛之與道¶其議云何。
師曰。若欲求佛即心是佛。若欲會¶道無心是道。曰云
何即心是佛。師曰。佛因心¶悟心以佛彰。若悟無心佛
亦不有。曰云何無<md:ZB6q0003_T_005-0242c>¶心是道。師曰。道本無心無心名道。
若了無心¶無心即道。光庭作禮信受。既迴闕。庭具以
山¶中所遇奏聞。即勅光庭詔師。十二月十三¶日到京
勅住白蓮亭。越明年正月十五日召¶兩街名僧碩學。
赴內道場與師闡揚佛理。時¶有遠禪師者。抗聲謂師
曰。今對聖上校量宗¶旨。應須直問直答不假繁辭。只
<pb:ZB6q0003_TK_0375a2>
如禪師所見¶以何為道。師答曰。無心是道。遠曰。道因
心¶有。何得言無心是道。師曰。道本無名因心名¶道。心
名若有道不虛然。窮心既無道憑何立。¶二俱虛妄總
是假名。遠曰。禪師見有身心是¶道以否。師曰。山僧身
心本來是道。曰適言¶無心是道。今又言身心本來是
道。豈不相違。¶師曰。無心是道心泯道無。心道一如故
言無¶心是道。身心本來是道。道亦本是身心。身心¶本
既是空。道亦窮源無有。曰觀禪師形質甚¶小。却會此
理。師曰。大德。只見山僧相。不見¶山僧無相。見相者是
大德所見。經云。凡所有¶相皆是虛妄。若見諸相非相。
即悟其道。若以¶相為實窮劫不能悟道。曰今請禪師
於相上¶說於無相。師曰。淨名經云。四大無主身亦無¶
<pb:ZB6q0003_TK_0375b1>
我。無我所見與道相應。大德。若以四大有主¶是我。若
有我見窮劫不可會道也。遠公聞語¶失色逡巡避席。師
有偈曰。¶　四大無主復如水遇曲逢直無彼此¶淨穢
兩處不生心壅決何曾有二意¶觸境但似水無心在
世縱橫有何事¶　復云。一大如是四大亦然。若明四
大無主。即¶悟無心。若了無心自然契道。　又有志明
禪師<md:ZB6q0003_T_005-0243a>¶者。問曰。若言無心是道。瓦礫無心亦應是道。¶又
云。身心本來是道。四生十類皆有身心亦¶應是道。師
曰。大德若作見聞覺知之解。與道¶懸殊。即是求見聞
覺知之者。非是求道之人。¶經云。無眼耳鼻舌身意。六
根尚無見聞覺知¶憑何而立。窮本不有何處存心。焉
得不同草¶木瓦礫。志明杜口而退。師又有偈曰。¶　見聞
<pb:ZB6q0003_TK_0375b2>
覺知無障礙聲香味觸常三昧¶如鳥空中只麼飛無
取無捨無憎愛¶若會應處本無心始得名為觀自在¶
又有真禪師者。問云。道既無心佛有心否。佛¶之與道
是一是二。師曰。不一不異。曰佛度眾¶生為有心故。道
不度人為無心故。一度一不¶度。何得無二。師曰。若言
佛度眾生道無度者。¶此是大德妄生二見。如山僧即
不然。佛是虛¶名道亦妄立。二俱不實總是假名。一假
之中¶何分二。問曰。佛之與道從是假名。當立名時。¶
是誰為立。若有立者何得言無。師曰。佛之與¶道因心
而立。推窮立心心亦是無。心既是無¶即悟二俱不實。
知如夢幻即悟本空。彊立佛¶道二名。此是二乘人見
解。師乃說無修無作。¶偈曰。¶　見道方修道不見復何
<pb:ZB6q0003_TK_0376a1>
修¶道性如虛空虛空何所修¶遍觀修道者撥火覓浮
漚¶但看弄傀儡線斷一時休¶又有法空禪師者。問曰。
佛之與道俱是假名。¶十二分教亦應不實。何以從前
尊宿皆言修¶道。師曰。大德錯會經意。道本無修大德
彊修。<md:ZB6q0003_T_005-0243b>¶道本無作大德彊作。道本無事彊生多事。道¶本
無知於中彊知。如此見解與道相違。從前¶尊宿不應
如是。自是大德不會。請思之。師又¶有偈曰。¶　道體本
無修不修自合道¶若起修道心此人不會道¶棄却一
真性却入鬧浩浩¶忽逢修道人第一莫向道¶　又有
安禪師者。問曰。道既假名佛云妄立。十¶二分教亦是接
物度生。一切是妄以何為真。¶師曰。為有妄故將真對
妄。推窮妄性本空。真¶亦何曾有故。故知真妄總是假
<pb:ZB6q0003_TK_0376a2>
名。二事對治¶都無實體。窮其根本一切皆空。曰既言
一切¶是妄。妄亦同真。真妄無殊。復是何物。師曰。¶若言
何物。何物亦妄。經云。無相似無比況。言¶語道斷如鳥
飛空。安公慚伏不知所措。師又¶有偈曰。¶　推真真無
相窮妄妄無形¶返觀推窮心知心亦假名¶會道亦如
此到頭亦只寧¶　又有達性禪師者。問曰。禪是至妙
至微。真妄¶雙泯佛道兩亡。修行性空名相不實。世界
如¶幻一切假名。作此解時不可斷絕眾生善惡¶二根。
師曰。善惡二根皆因心有。窮心若有根¶亦非虛。推心
既無根因何立。經云。善不善法¶從心化生。善惡業緣
本無有實。師又有偈曰。¶　善既從心生惡豈離心有¶
善惡是外緣於心實不有¶捨惡送何處取善令誰守<md:ZB6q0003_T_005-0243c>¶
<pb:ZB6q0003_TK_0376b1>
傷嗟二見人攀緣兩頭走¶若悟本無心始悔從前咎¶
又有近臣。問曰。此身從何而來。百年之後復¶歸何處。
師曰。如人夢時從何而來。睡覺時從¶何而去。曰夢時
不可言無。既覺不可言有。雖¶有有無來往無所。師曰。
貧道此身亦如其夢。¶又有偈曰。¶　視生如在夢夢裏
實是鬧¶忽覺萬事休還同睡時悟¶智者會悟夢迷人
信夢鬧¶會夢如兩般一悟無別悟¶富貴與貧賤更亦
無別路¶上元二年五月五日歸寂。勅諡大曉禪師。¶

***** 婺州玄策禪師
婺州玄策禪師者婺州金華人也。出家遊方¶屆于河
朔。有智隍禪師者。曾謁黃梅五祖。庵¶居二十年自謂
正受。師知隍所得未真。往問¶曰。汝坐於此作麼。隍曰
入定。師曰。汝言入¶定。有心耶無心耶。若有心者一切
<pb:ZB6q0003_TK_0376b2>
蠢動之類¶皆應得定。若無心者一切草木之流亦合
得¶定。曰我正入定時。則不見有有無之心。師曰。¶既不
見有有無之心。即是常定。何有出入。若¶有出入則非
大定。隍無語良久。問師嗣誰。師¶曰。我師曹谿六祖。曰
六祖以何為禪定。師曰。¶我師云。夫妙湛圓寂體用如
如。五陰本空六¶塵非有。不出不入不定不亂。禪性無
住離住¶禪寂。禪性無生離生禪想。心如虛空亦無虛¶
空之量。隍聞此說。遂造于曹谿請決疑翳。¶而祖意與
師冥符。隍始開悟。師後却歸金華。¶大開法席。<md:ZB6q0003_T_005-0244a>¶

***** 曹谿令韜禪師
曹谿令韜禪師者吉州人也。姓張氏。依六祖¶出家。未
嘗離左右。祖歸寂遂為衣塔主。唐開¶元四年玄宗聆
其德風詔令赴闕。師辭疾不¶起。上元元年肅宗遣使
<pb:ZB6q0003_TK_0377a1>
取傳法衣入內供養。¶仍勅師隨衣入朝。師亦以疾辭。
終于本山。壽¶九十五。勅諡大曉禪師。¶

***** 西京光宅寺慧忠國師
西京光宅寺慧忠國師者越州諸暨人也。姓¶冉氏。自
受心印居南陽白崖山黨子谷。四十¶餘祀不下山門。
道行聞于帝里。唐肅宗上元¶二年勅中使孫朝進。齎
詔徵赴京。待以師禮。¶初居千福寺西禪院。及代宗臨
御復迎止光¶宅精藍。十有六載隨機說法。　時有西
天大耳¶三藏。到京云。得他心。通帝命師試¶驗。藏才見
師便禮拜立于右邊。師問曰。¶汝得他心通耶。對曰。不
敢。師曰。汝道老僧即¶今在什麼處。曰和尚是一國之
師。何得却去¶西川看競渡。師再問。汝道老僧即今在
什麼¶處。曰和尚是一國之師。何得却在天津橋上¶看
<pb:ZB6q0003_TK_0377a2>
弄猢猻。師第三問語亦同前。藏罔¶知去處。師叱曰。遮
野狐精。他心通在什麼¶處。藏無對(僧問。仰山曰。大耳三藏第三度為什
麼不見國師。仰山曰。前兩度是涉境心。¶後入自受用三昧。所以不見。又有僧舉前語問玄沙。玄沙曰。汝道前兩
度還見麼。　玄覺云。前兩度若見。後來為什¶麼不見。且道利害在什麼處。　僧問趙州曰。大耳三藏第三
度不見國師。未審國師在什麼處。趙州云。在三藏鼻孔¶上。僧問玄沙。既在鼻孔上。為什麼不見。玄沙云。只為太近)
一日喚侍者。侍者應¶諾。如是三召皆應諾。師曰。將謂吾
孤負汝。却¶是汝孤負吾(僧問玄沙。國師喚侍者意作麼生。玄沙云。却是侍者會。雲居
錫云。且道侍者¶會不會。若道會。國師又道汝孤負吾。若道不會。玄沙又道却是侍者會。且作麼生商量。　
玄覺徵問僧。什麼是侍者¶會處。僧云。若不會爭解恁麼應玄覺云。汝少會在。又云。若於這裏商量得去。便見
玄沙。　僧問法眼。國師喚侍者意<md:ZB6q0003_T_005-0244b>¶作麼生。法眼云。且去別時來。雲居錫云。法眼恁麼道。為復明國師意不
明國師意。　僧問趙州。國師喚侍者意作麼¶生。趙州云。如人暗裏書字。字雖不成文彩已彰)南泉到
參。師問。什麼處¶來。對曰江西來。師曰。還將得馬師真
<pb:ZB6q0003_TK_0377b1>
來否。曰¶只遮是。師曰。背後底。南泉便休(長慶稜云。大似不知。¶保福展
云。幾不到和尚此間。雲居錫云。此二尊者盡扶背後。只如南泉休去。為當扶面前扶背後)麻谷¶到
參繞禪床三匝振錫而立。師曰。既¶如是何用更見貧
道。谷又振錫。師叱曰。遮¶野狐精出去。　師每示眾云。
禪宗學者。應遵佛¶語一乘了義契自心源。不了義者
互不相許。¶如獅子身蟲。夫為人師若涉名利。別開¶異
端則自他何益。如世大匠斤斧不傷其手。¶香象所負
非驢能堪。　僧問。若為得成佛去。¶師曰。佛與眾生一
時放却當處解脫。　問作麼¶生得相應去。師云。善惡
不思自見佛性。　問若¶為得證法身。師曰。越毘盧之
境界。曰清淨法¶身作麼生得。師曰。不著佛求耳。　問
阿那箇是¶佛。師曰。即心是佛。曰心有煩惱否。師曰。煩¶
<pb:ZB6q0003_TK_0377b2>
惱性自離。曰豈不斷耶。師曰。斷煩惱者即名¶二乘。煩
惱不生名大涅槃。問坐禪看靜此復¶若為。師曰。不垢
不淨。寧用起心而看淨相。又¶問。禪師見十方虛空是
法身否。師曰。以想心¶取之是顛倒見。　問即心是佛
可更修萬行否。¶師曰。諸聖皆具二嚴。豈撥無因果耶。
又曰。我¶今答汝窮劫不盡。言多去道遠矣。所以道。說¶
法有所得斯則野干鳴。說法無所得。是名師¶子吼。　
南陽張濆行者問。伏承和尚說無情說¶法。某甲未體
其事。乞和尚垂示。師曰。汝若問¶無情說法。解他無情
方得聞我說法。汝但聞¶取無情說法去。濆曰。只約如
今有情方便之<md:ZB6q0003_T_005-0244c>¶中。如何是無情因緣。師曰。如今一切
動用之¶中。但凡聖兩流都無少分起滅。便是出識不¶
<pb:ZB6q0003_TK_0378a1>
屬有無。熾然見覺。只聞無其情識繫執。所以¶六祖云。
六根對境分別非識。　僧到參禮。師¶問。蘊何事業。曰
講金剛經。師曰。最初兩字是¶什麼。曰如是。師曰。是什
麼無對。有人問。如¶何是解脫。師曰。諸法不相到
當處解脫。曰恁¶麼即斷去也。師曰。向汝道諸法不相
到斷什¶麼。　師見僧來。以手作圓相。相中書日字。僧
無¶對。　師問本淨禪師。汝已後見奇特言語如何¶淨
曰。無一念心愛。師曰。是汝屋裏事。　肅宗問。¶師得
何法。師曰。陛下見空中一片雲麼。帝曰¶見。師曰。釘釘
著懸掛著。　又問。如何是十身調¶御。師乃起立曰。還會
麼。曰不會。師曰。與老¶僧過淨瓶來。　又問。如何是無
諍三昧。師曰。檀¶越蹋毘盧頂上行。曰此意如何。師曰。
<pb:ZB6q0003_TK_0378a2>
莫認自¶己清淨法身。　又問師。師都不視之。曰朕是¶
大唐天子。師何以殊不顧視。師曰。還見虛空¶麼。曰見。
師曰。他還眨目視陛下否。　魚軍容¶問。師住白崖山。
十二時中如何修道。師喚童¶子來。摩頂曰。惺惺直然
惺惺。歷歷直然歷歷。¶已後莫受人謾。師與紫璘供奉
論義。既陞坐。¶奉曰。請師立義某甲破。師曰。立義竟。奉¶
曰。是什麼義。師曰。果然不見。非公境界。便¶下坐。　一
日師問紫璘供奉。佛是什麼義。曰是¶覺義。師曰。佛曾
迷否。曰不曾迷。師曰。用覺¶作麼無對。　供奉問。如何
是實相。師曰。把將虛¶底來。曰虛底不可得。師曰。虛底
尚不可得。問¶實相作麼。　僧問。如何是佛法大意。師
曰。文殊<md:ZB6q0003_T_005-0245a>¶堂裏萬菩薩。曰學人不會。師曰。大悲千手眼。¶
<pb:ZB6q0003_TK_0378b1>
耽源問。百年後有人問極則事作麼生。師曰。¶幸自可
憐生。須要箇護身符子作麼。師以化¶緣將畢涅槃時
至。乃辭代宗。代宗曰。師滅度¶後弟子將何所記。師曰。
告檀越。造取一所無¶縫塔。曰就師請取塔樣。師良久
曰。會麼。曰¶不會。師曰。貧道去後有侍者應真。却知此
事。¶大歷十年十二月九日右脅長往。弟子奉靈¶儀於
黨子谷建塔。勅諡大證禪師。代宗後詔¶應真入內舉
問前語。真良久曰。聖上會麼。曰¶不會。真述偈曰。¶湘之
南潭之北中有黃金充一國¶無影樹下合同船瑠璃
殿上無知識¶應真後住耽源山。¶

***** 西京荷澤神會禪師
西京荷澤神會禪師者襄陽人也。姓高氏。年¶十四為
沙彌謁六祖。祖曰。知識遠來大艱辛¶將本來否。若有
<pb:ZB6q0003_TK_0378b2>
本則合識主。試說看。師曰。以¶無住為本。見即是主。祖
曰。遮沙彌爭合取¶次語。便以杖打。師於杖下思惟曰。
大善知識¶歷劫難逢。今既得遇。豈惜身命。自此給侍。
他¶日祖告眾曰。吾有一物無頭無尾無名無字¶無背
無面。諸人還識否。師乃出曰。是諸佛之¶本原。神會之
佛性。祖曰。向汝道無名無字。¶汝便喚本原佛性。師
禮拜而退。祖曰此子向後設有把茅盖頭也只成得
箇知解宗徒　師尋往西京¶受戒。唐景龍中却歸曹
谿。祖滅後二十年間。¶曹谿頓旨沈廢於荊吳。嵩嶽漸
門盛行於秦¶洛。乃入京。天寶四年方定兩宗(南能頓宗北秀
漸教)乃著¶顯宗記盛行于世。　一日鄉信至報二親亡。
師¶入堂白槌曰。父母俱喪。請大眾念摩訶般<md:ZB6q0003_T_005-0245b>¶若。眾纔
<pb:ZB6q0003_TK_0379a1>
集師便打槌曰。勞煩大眾。師於上元¶元年五月十三
日中夜奄然而化。俗壽七十¶五。二年建塔於洛京龍
門。勅於塔所置寶應¶寺。大歷五年賜號真宗般若傳
法之堂。七年¶又賜般若大師之塔。¶¶¶¶¶¶¶¶¶

景德傳燈錄卷第五¶






<pb:ZB6q0003_TK_0379a2>


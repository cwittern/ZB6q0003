#-*- mode: mandoku-view; -*-
#+DATE: 2012/02/29 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: CBETA_ID T51n2076
#+PROPERTY: ID ZB6q0003
#+PROPERTY: SOURCE Taisho Tripitaka Vol. 51, No. 2076
#+PROPERTY: VOL 51
#+PROPERTY: BASEEDITION T
#+PROPERTY: WITNESS CBETA
#+PROPERTY: LASTPB <md:ZB6q0003_T_000-0196b>¶¶¶¶¶¶¶¶
#+PROPERTY: LASTPB <md:ZB6q0003_T_030-0456c> 
#+PROPERTY: JUAN 30
¶
<pb:ZB6q0003_GZ_10-47a>
景德傳燈錄卷第三十¶¶
　銘記箴歌¶
　　傅大士心王銘¶　　　　　　三祖僧璨大師信心銘¶
　　牛頭山初祖法融禪師心銘¶　僧亡名息心銘¶
　　菩提達磨略辨大乘入道四行(弟子曇琳序)¶
　　荷澤大師顯宗記¶　　　　　南嶽石頭大師參同契¶
　　五臺山鎮國大師澄觀答皇太子問心要¶
　　杭州五雲和尚坐禪箴¶　　　永嘉真覺大師證道歌¶
　　騰騰和尚了元歌　　　　　南嶽懶瓚和尚歌¶
　　石頭和尚草庵歌　　　　　道吾和尚樂道歌¶
　　一鉢歌(別錄云杯渡禪師作)　樂普和尚浮漚歌¶
　　蘇谿和尚牧護歌¶　　　　　法燈禪師古鏡歌三首¶
　　潭州龍會道尋遍參三昧歌¶　丹霞和尚翫珠吟二首¶
<pb:ZB6q0003_GZ_10-47b>
　　關南長老獲珠吟¶　　　　　香嚴和尚勵覺吟歸寂吟二首¶
　　韶山和尚心珠歌¶

** 傅大士心王銘
:PROPERTIES:
:head: 傅大士心王銘
:END:
¶

觀心空王玄妙難測。無形無相有大神力。能¶滅千災成就萬德。體
性雖空能施法則。觀之¶無形呼之有聲。為大法將心戒傳經。水中鹽¶
味色裏膠清。決定是有不見其形。心王亦爾。<md:ZB6q0003_T_030-0457a>¶身內居停面門出入。
應物隨情自在無礙。所¶作皆成。了本識心識心見佛。是心是佛是
佛¶是心。念念佛心佛心念佛。欲得早成戒心自¶律。淨律淨心心即是
佛。除此心王更無別佛。¶欲求成佛莫染一物。心性雖空貪瞋體實。
入¶此法門端坐成佛。到彼岸已得波羅蜜。慕道¶真士自觀自心。知
佛在內不向外尋。即心即¶佛即佛即心。心明識佛曉了識心。離心非佛¶
離佛非心。非佛莫測無所堪任。執空滯寂於¶此漂沈。諸佛菩薩
非此安心。明心大士悟此¶玄音。身心性妙用無更改。是故智者放心自¶
<pb:ZB6q0003_GZ_10-48a>
在。莫言心王空無體性。能使色身作邪作正。¶非有非無隱顯不定。心
性離空能凡能聖。是¶故相勸好自防慎剎邦造作還復漂沈。清
淨¶心智如世黃金。般若法藏並在身心。無為法¶寶非淺非深。諸佛
菩薩了此本心。有緣遇者¶非去來今。¶

** 三祖僧璨大師信心銘
:PROPERTIES:
:head: 三祖僧璨大師信心銘
:END:
¶

至道無難唯嫌揀擇。但莫憎愛洞然明白。豪¶釐有差天地懸隔。欲
得現前莫存順逆。違順¶相爭是為心病。不識玄旨徒勞念靜。圓同太¶
虛無欠無餘。良由取捨所以不如。莫逐有緣¶勿住空忍。一種平懷泯
然自盡。止動歸止止¶更彌動。唯滯兩邊寧知一種。一種不通兩處¶失
功。遣有沒有從空背空。多言多慮轉不相¶應。絕言絕慮無處不通。
歸根得旨隨照失宗。¶須臾返照勝却前空。前空轉變皆由妄見。不¶
用求真唯須息見。二見不住慎莫追尋。才有¶是非紛然失心。二由
一有一亦莫守。一心不<md:ZB6q0003_T_030-0457b>¶生萬法無咎。無咎無法不生不心。能隨境滅¶境
<pb:ZB6q0003_GZ_10-48b>
逐能沈。境由能境能由境能。欲知兩段元¶是一空。一空同兩齊含萬
象。不見精麁寧有¶偏黨。大道體寬無易無難。小見狐疑轉急轉¶
遲。執之失度必入邪路。放之自然體無去住。¶任性合道逍遙絕惱。繫
念乖真昏沈不好。不¶好勞神何用疎親。欲取一乘勿惡六塵。六塵¶不
惡還同正覺。智者無為愚人自縛。法無異¶法妄自愛著。將心用
心豈非大錯。迷生寂亂¶悟無好惡。一切二邊良由斟酌。夢幻虛華
何¶勞把捉。得失是非一時放却。眼若不睡諸夢¶自除。心若不異萬
法一如。一如體玄兀爾忘¶緣。萬法齊觀歸復自然。泯其所以不可方
比。¶止動無動動止無止。兩既不成一何有爾。究¶竟窮極不存軌則。
契心平等所作俱息。狐疑¶盡淨正信調直。一切不留無可記憶。虛
明自¶照不勞心力。非思量處識情難測。真如法界¶無他無自。要
急相應唯言不二。不二皆同無¶不包容。十方智者皆入此宗。宗非促
延一念¶萬年。無在不在十方目前。極小同大忘絕境¶界。極大同小不見
<pb:ZB6q0003_GZ_10-49a>
邊表。有即是無無即是有。¶若不如此必不須守。一即一切一切即一。但¶能
如是何慮不畢。信心不二不二信心。言語¶道斷非去來今。¶

** 牛頭山初祖法融禪師心銘
:PROPERTIES:
:head: 牛頭山初祖法融禪師心銘
:END:
¶

心性不生何須知見。本無一法誰論熏鍊。往¶返無端追尋不見。一切莫
作明寂自現。前際¶如空知處迷宗。分明照境隨照冥蒙。一心有¶滯諸
法不通。去來自爾胡假推窮。生無生相<md:ZB6q0003_T_030-0457c>¶生照一同。欲得心淨無心用功。
縱橫無照最為¶微妙。知法無知無知知要。將心守靜猶未離¶病。生
死忘懷即是本性。至理無詮非解非纏。¶靈通應物常在目前。目前無
物無物宛然。不¶勞智鑒體自虛玄。念起念滅前後無別。後念¶不生
前念自絕。三世無物無心無佛。眾生無心¶依無心出。分別凡聖煩惱
轉盛。計校乖常求¶真背正。雙泯對治湛然明淨。不須功巧守嬰¶
兒行。惺惺了知見網轉彌。寂寂無見暗室不¶移。惺惺無妄寂
寂明亮。萬象常真森羅一相。¶去來坐立一切莫執。決定無方誰為出
<pb:ZB6q0003_GZ_10-49b>
入。無¶合無散不遲不疾。明寂自然不可言及。心無¶異心不斷貪淫。性
空自離任運浮沈。非清非¶濁非淺非深。本來非古見在非今。見在無
住¶見在本心。本來不存本來即今。菩提本有不¶須用守。煩惱本無
不須用除。靈知自照萬法¶歸如。無歸無受絕觀忘守。四德不生
三身本¶有。六根對境分別非識。一心無妄萬緣調直。¶心性本齊同
居不携。無生順物隨處幽棲。覺¶由不覺即覺無覺。得失兩邊
誰論好惡。一切¶有為本無造作。知心不心無病無藥。迷時捨¶事悟
罷非異。本無可取今何用棄。謂有魔興¶言空象備。莫滅凡情
唯教息意。意無心滅心¶無行絕。不用證空自然明徹。滅盡生死
冥心¶入理。開目見相心隨境起。心處無境境處無¶心。將心滅境彼
此由侵。心寂境如不遣不拘。¶境隨心滅心隨境無。兩處不生寂靜
虛明。菩¶提影現心水常清。德性如愚不立親疎。寵辱¶不變不擇
所居。諸緣頓息一切不憶。永日如<md:ZB6q0003_T_030-0458a>¶夜永夜如日。外似頑嚚內心虛真。
<pb:ZB6q0003_GZ_10-50a>
對境不動¶有力大人。無人無見無見常現。通達一切未¶嘗不遍。思惟轉
昏汩亂精魂。將心止動轉止¶轉奔。萬法無所唯有一門。不入不出
非靜非¶暄。聲聞緣覺智不能論。實無一物妙智獨存。¶本際虛冲非
心所窮。正覺無覺真空不空。三¶世諸佛皆乘此宗。此宗豪末沙
界含容。一切¶莫顧安心無處。無處安心虛明自露。寂靜不¶生放曠
縱橫。所作無滯去住皆平。慧日寂寂¶定光明明。照無相苑朗涅
槃城。諸緣忘畢詮¶神定質。不起法座安眠虛室。樂道恬然優遊¶
真實。無為無得依無自出。四等六度同一乘¶路。心若不生法無差
互。知生無生現前常住。¶智者方知非言詮悟。¶

** 僧亡名息心銘
:PROPERTIES:
:head: 僧亡名息心銘
:END:
¶

法界有如意寶。人焉久緘其身。銘其膺曰。古¶之攝心人也。戒之哉戒
之哉。無多慮無多知。¶多知多事不如息意。多慮多失不如守一。慮¶
多志散知多心亂。心亂生惱志散妨道。勿謂¶何傷其苦悠長。勿言
<pb:ZB6q0003_GZ_10-50b>
何畏其禍鼎沸。滴水不¶停四海將盈。纖塵不拂五嶽將成。防末在
本¶雖小不輕。關爾七竅閉爾六情。莫視於色莫¶聽於聲。聞聲者
聾見色者盲。一文一藝空中¶小蚋。一伎一能日下孤燈。英賢才藝是為愚¶
蔽。捨棄淳朴耽溺淫麗。識馬易奔心猿難制。¶神既勞役形必損斃。
邪行終迷修途永泥。莫¶貴才能日益惛瞢。誇拙羨巧其德不弘。
名厚¶行薄其高速崩。內懷憍伐外致怨憎。或談於¶口或書於手。邀
人令譽亦孔之醜。凡謂之吉<md:ZB6q0003_T_030-0458b>¶聖謂之咎。賞翫暫時悲哀長久。畏影畏
迹逾¶遠逾極。端坐樹陰跡滅影沈。厭生患老隨思¶隨造。心想若
滅生死長絕。不死不生無相無¶名。一道虛寂萬物齊平。何貴何賤何
辱何榮。¶何勝何劣何重何輕。澄天愧淨皎日慚明。安¶夫岱嶺同
彼金城。敬貽賢哲斯道利貞。¶

** 菩提達磨略辨大乘入道四行
:PROPERTIES:
:head: 菩提達磨略辨大乘入道四行(弟子曇琳序)
:END:
¶

法師者。西域南天竺國。是大婆羅門國王第¶三之子也。神慧疎朗
<pb:ZB6q0003_GZ_10-51a>
聞皆曉悟。志存摩訶衍¶道。故捨素從緇紹隆聖種。冥心虛寂通
鑒世¶事。內外俱明德超世表。悲誨邊隅正教陵¶替。遂能遠涉山海
遊化漢魏。忘心之士莫不¶歸信。存見之流乃生譏謗。于時唯有道育
慧¶可。此二沙門年雖後生俊志高遠。幸逢法師¶事之數載。虔恭諮
啟善蒙師意。法師感其精¶誠。誨以真道。令如是安心如是發行如
是順¶物如是方便。此是大乘安心之法令無錯謬。¶如是安心者壁觀。
如是發行者四行。如是順¶物者防護譏嫌。如是方便者遣其不著。
此略¶序所由云爾。¶夫入道多途。要而言之不出二種。一是理入。¶二是行入。理
入者。謂藉教悟宗。深信含生同¶一真性。但為客塵妄想所覆不能
顯了。若也¶捨妄歸真凝住壁觀。無自無他凡聖等一堅¶住不移。更
不隨於文教。此即與理冥符無有¶分別。寂然無為名之理入。行入者。
謂四行。¶其餘諸行悉入此中。何等四耶。一報冤行。二¶隨緣行。三無所
求行。四稱法之行。云何報冤¶行。謂修道行人若受苦時當自念言。
<pb:ZB6q0003_GZ_10-51b>
我從往<md:ZB6q0003_T_030-0458c>¶昔無數劫中棄本從末流浪諸有。多起冤憎¶違害無限。
今雖無犯是我宿殃惡業果熟。非¶天非人所能見與。甘心忍受都無
冤訴。經云。¶逢苦不憂。何以故。識達故。此心生時與理相¶應。體冤進
道故說言報冤行。二隨緣行者。眾¶生無我並緣業所轉。苦樂齊受
皆從緣生。若¶得勝報榮譽等事。是我過去宿因所感今方¶得之。
緣盡還無何喜之有得失從緣心無增¶減。喜風不動冥順於道。是
故說言隨緣行也。¶三無所求行者。世人長迷處處貪著。名之為¶求。
智者悟真理將俗反。安心無為形隨運轉。¶萬有斯空無所願樂。功
德黑暗常相隨逐。三¶界久居猶如火宅。有身皆苦誰得而安。了達¶
此處故捨諸有息想無求。經云。有求皆苦無¶求乃樂。判知無求真
為道行。故言無所求行¶也。四稱法行。性淨之理目之為法。此理眾
相¶斯空無染無著無此無彼。經云。法無眾生。離¶眾生垢故。法無有
我。離我垢故。智者若能信¶解此理。應當稱法而行。法體無慳。於
<pb:ZB6q0003_GZ_10-52a>
身命財¶行檀捨施心無悋惜。達解三空不倚不著。但¶為去垢稱化
眾生而不取相。此為自行。復能¶利他。亦能莊嚴菩提之道。檀施既
爾。餘五亦¶然。為除妄想修行六度而無所行。是為稱法¶行。¶

** 荷澤大師顯宗記
:PROPERTIES:
:head: 荷澤大師顯宗記
:END:
¶

無念為宗無作為本。真空為體妙有為用。夫¶真如無念非想念而
能知實相。無生豈色心¶而能見。無念念者即念真如。無生生者即
生¶實相。無住而住常住涅槃。無行而行即超彼<md:ZB6q0003_T_030-0459a>¶岸。如如不動動用
無窮。念念無求求本無念。¶菩提無得淨五眼而了三身。般若無
知運六¶通而弘四智。是知即定無定。即慧無慧。即行¶無行。性等虛
空體同法界。六度自茲圓滿。道¶品於是無虧。是知我法體空有無
雙泯。心本¶無作道常無念。無念無思無求無得。不彼不¶此不去
不來。體悟三明心通八解。功成十力¶富有七珍。入不二門獲一乘理。妙
中之妙即¶妙法身。天中之天乃金剛慧。湛然常寂應用¶無方。用而
<pb:ZB6q0003_GZ_10-52b>
常空空而常用。用而不有即是真¶空。空而不無便成妙有。妙有
即摩訶般若。真¶空即清淨涅槃。般若是涅槃之因。涅槃是般¶若
之果。般若無見能見涅槃。涅槃無生能生¶般若。涅槃般若名異
體同。隨義立名故云法¶無定相。涅槃能生般若即名真佛法身。
般若¶能建涅槃。故號如來知見。知即知心空寂。見¶即見性無生。
知見分明不一不異。故能動寂¶常妙理事皆如如。即處處能通達。
即理事無¶礙。六根不染即定慧之功。六識不生即如如¶之力。心如境
謝境滅心空。心境雙亡體用不¶異。真如性淨慧鑒無窮。如水分
千月能見聞¶覺知。見聞覺知而常空寂。空即無相。寂即無¶生。
不被善惡所拘。不被靜亂所攝。不厭生死¶不樂涅槃。無不能無
有不能有。行住坐臥心¶不動搖。一切時中獲無所得。三世諸佛教旨¶如
斯。即菩薩慈悲遞相傳受。自世尊滅後。西¶天二十八祖共傳無住之
心。同說如來知見。¶至於達磨。屆此為初遞代相承於今不絕。所¶傳
<pb:ZB6q0003_GZ_10-53a>
祕教要藉得人。如王髻珠終不妄與。福德<md:ZB6q0003_T_030-0459b>¶智慧二種莊嚴。行解
相應方能建立。衣為法¶信。法是衣宗。唯指衣法相傳更無別法。
內傳¶心印印契本心。外傳袈裟將表宗旨。非衣不¶傳於法。非法
不受於衣。衣是法信之衣。法是¶無生之法。無生即無虛妄乃是
空寂之心。知¶空寂而了法身。了法身而真解脫。¶

** 南嶽石頭和尚參同契
:PROPERTIES:
:head: 南嶽石頭和尚參同契
:END:
¶

竺土大仙心。東西密相付。人根有利鈍。道無¶南北祖。靈源明皎潔。
枝派暗流注。執事元是¶迷。契理亦非悟。門門一切境。迴互不迴互。迴¶
而更相涉。不爾依位住。色本殊質象。聲元異¶樂苦。暗合上中言。
明明清濁句。四大性自¶復。如子得其母。火熱風動搖。水濕地堅固。
眼¶色耳音聲。鼻香舌鹹醋。然依一一法。依根葉¶分布。本末須歸宗。尊
卑用其語。當明中有¶暗。勿以暗相遇。當暗中有明。勿以明相覩。明¶暗
各相對。比如前後步。萬物自有功。當言用¶及處。事存函蓋合。理
<pb:ZB6q0003_GZ_10-53b>
應箭鋒拄。承言須會¶宗。勿自立規矩。觸目不會道。運足焉知路。
進¶步非近遠。迷隔山河固。謹白參玄人。光陰莫¶虛度。¶

** 五臺山鎮國大師澄觀答皇太子問心要
:PROPERTIES:
:head: 五臺山鎮國大師澄觀答皇太子問心要
:END:
¶

至道本乎其心。心法本乎無住。無住心體靈¶知。不昧性相寂然。包含
德用該攝內外。能深¶能廣非有非空。不生不滅無終無始。求之而¶
不得。棄之而不離。迷現量則惑苦紛然。寤¶真性則空明廓徹。雖即心
即佛。唯證者方知。¶然有證有知則慧日沈沒於有地。若無照無¶悟則
昏雲掩蔽於空門。若一念不生則前後<md:ZB6q0003_T_030-0459c>¶際斷。照體獨立物我皆如。
直造心源無智¶無得。不取不捨無對無修。然迷悟更依真妄¶相
待。若求真去妄。猶棄影勞形。若體妄即¶真。似處陰影滅。若無
心忘照。則萬慮都捐。¶若任運寂知則眾行爰起。放曠任其去住。
靜¶鑒覺其源流。語默不失玄微。動靜未離法界。¶言止則雙亡知
寂。論觀則雙照寂知。語證則¶不可示人。說理則非證不了。是以悟
<pb:ZB6q0003_GZ_10-54a>
寂無寂¶真知無知。以知寂不二之一心。契空有雙融¶之中道。無住無著
莫攝莫收。是非兩亡能所¶雙絕。斯絕亦寂則般若現前。般若非心
外新¶生。智性乃本來具足。然本寂不能自現。實由¶般若之功。般
若之與智性翻覆相成。本智之¶與始修實無兩體。雙亡正入則妙
覺圓明。始¶末該融則因果交徹。心心作佛。無一心而非¶佛心。處處成
道。無一塵而非佛國。故真妄物¶我舉一全收。心佛眾生渾然齊致。
是知迷則¶人隨於法。法法萬差而人不同。悟則法隨於¶人。人人一
智而融萬境。言窮慮絕何果何因。¶體本寂寥孰同孰異。唯
忘懷虛朗消息沖融。¶其猶透水月。華虛而可見。無心鑑象照
而常¶空矣。¶

** 杭州五雲和尚坐禪箴
:PROPERTIES:
:head: 杭州五雲和尚坐禪箴
:END:
¶

坐不拘身禪非涉境。拘必乃疲涉則非靜。不¶涉不拘真光逈孤。
六門齊應萬行同敷。嗟爾¶初機未達玄微。處沈隨掉能所支
<pb:ZB6q0003_GZ_10-54b>
離。不有權¶巧胡為對治。驅策抑按均調惛亂。息慮忘緣¶乍同死
漢。隨宜合開靡專壁觀(達磨大師正付法眼外。委示初機修¶心之要。啟四門四行。匪專一也)馳想頗多安那鉢
那(或掉舉猛利及惛住等。宜易觀<md:ZB6q0003_T_030-0460a>¶修於數息。或出或入不得交互)沿流劍閣無滯木鵝。如火得水¶如病得
醫。病瘳醫罷火滅水傾。一念清淨體¶寂常靈。是靈是寂非靈非
寂。是非迭生犯過¶無極。前滅後興還如步走。患乎不知知則無¶咎。日
由背夜鏡奚照後。此則不然圓明通透。¶照而不緣寂而誰守。萬象
瀛漚太虛閃電。摧¶壞魔宮衝倒佛殿。跛者得履瞽者發見。法
界¶塵寰齊輪頓現。曠蕩郊廛或坐或眠。既明方¶便乃號金仙。吾
雖強說爰符聖言。聖言何也¶要假重宣。不動不禪是無生禪。又云。
若學諸¶三昧。是動非坐禪。心隨境界流。云何名為定。¶故知歷代祖。
唯傳此一心。祖光既遠大。吾子¶幸堪任。聊述無言旨。乃曰坐禪箴。¶

** 永嘉真覺大師證道歌
:PROPERTIES:
:head: 永嘉真覺大師證道歌
:END:
¶

君不見。絕學無為閑道人。不除妄想不求真。¶無明實性即佛性。
<pb:ZB6q0003_GZ_10-55a>
幻化空身即法身。法身覺了¶無一物。本源自性天真佛。五陰浮雲
空去來。¶三毒水泡虛出沒。證實相無人法。剎那滅却¶阿鼻業。若
將妄語誑眾生。自招拔舌塵沙劫。¶頓覺了如來禪。六度萬行體
中圓。夢裏明明¶有六趣。覺後空空無大千。無罪福無損益。寂¶滅
性中莫問覓。比來塵境未曾磨。今日分明¶須剖析。誰無念誰無
生。若實無生無不生。喚¶取機關木人問。求佛施功早晚成。放四大莫¶
把捉。寂滅性中隨飲啄。諸行無常一切空。即¶是如來大圓覺。決定
說表真乘。有人不肯任¶情徵。直截根源佛所印。摘葉尋枝我不能。
摩¶尼珠人不識。如來藏裏親收得六般神用空不¶空。一顆圓光色非
色。淨五眼得五力。唯證乃<md:ZB6q0003_T_030-0460b>¶知誰可測。鏡裏看形見不難。水中捉月
爭拈¶得。常獨行常獨步。達者同遊涅槃路。調古神¶清風自高。貌悴
骨剛人不顧。窮釋子口稱貧。¶實是身貧道不貧。貧則身常披
縷褐。道即心¶藏無價珍。無價珍用無盡。利物應時終不吝。¶三身四
<pb:ZB6q0003_GZ_10-55b>
智體中圓。八解六通心地印。上士一¶決一切了。中下多聞多不信。但自懷
中解垢¶衣。誰能向外誇精進。從他謗任他非。把火燒¶天徒自疲。我
聞恰似飲甘露。銷融頓入不思¶議。觀惡言是功德。此則成吾善
知識。不因訕¶謗起怨親。何表無生慈忍力。宗亦通說亦通。¶定慧圓明
不滯空。非但我今獨達了。河沙諸¶佛體皆同。師子吼無畏說。百
獸聞之皆腦裂。¶香象奔波失却威。天龍寂聽生欣悅。遊江海¶涉山
川。尋師訪道為參禪。自從認得曹谿路。¶了知生死不相干。行亦
禪坐亦禪。語默動靜¶體安然。縱遇鋒刀常坦坦。假饒毒藥也閑
閑。¶我師得見然燈佛。多劫曾為忍辱仙。幾迴生¶幾迴死。生死悠
悠無定止。自從頓悟了無生。¶於諸榮辱何憂喜。入深山住蘭若。
岑崟幽邃¶長松下。優遊靜坐野僧家。閴寂安居實瀟灑。¶覺即
了不施功。一切有為法不同。住相布施¶生天福。猶如仰箭射虛空。
勢力盡箭還墜。招¶得來生不如意。爭似無為實相門。一超直
<pb:ZB6q0003_GZ_10-56a>
入¶如來地。但得本莫愁末。如淨瑠璃含寶月。既¶能解此如意珠。自
利利他終不竭。江月照松¶風吹。永夜清宵何所為。佛性戒珠心地
印。霧¶露雲霞體上衣降龍鉢解虎錫。兩股金鐶鳴¶歷歷。不是
標形虛事持。如來寶仗親蹤跡。<md:ZB6q0003_T_030-0460c>¶不求真不斷妄。了知二法空無
相。無相無空¶無不空。即是如來真實相。心鏡明鑒無礙。廓¶然
瑩徹周沙界。萬象森羅影現中。一顆圓明¶非內外。豁達空撥因果。
漭漭蕩蕩招殃禍。棄¶有著空病亦然。還如避溺而投火。捨妄心取¶
真理。取捨之心成巧偽。學人不了用修行。真¶成認賊將為子。損法財
滅功德。莫不由斯心¶意識。是以禪門了却心。頓入無生智見力。¶大丈
夫秉慧劍。般若鋒兮金剛焰。非但能摧¶外道心。早曾落却天魔
膽。振法雷擊法鼓。¶布慈雲兮灑甘露。龍象蹴蹋潤無邊。三乘
五¶性皆惺悟。雪山肥膩更無雜。純出醍醐我¶常納。一性圓通一切
性。一法遍含一切法。一¶月普現一切水。一切水月一月攝。諸佛法身¶入我
<pb:ZB6q0003_GZ_10-56b>
性。我性還共如來合。一地具足一切地。¶非色非心非行業。彈指圓成
八萬門。剎那滅¶却阿鼻業。一切數句非數句。與吾靈覺何交¶涉。不
可毀不可讚。體若虛空勿涯岸。不離當¶處常湛然。覓則知君不
可見。取不得捨不得。¶不可得中只麼得。默時說說時默。大施門開¶
無壅塞。有人問我解何宗。報道摩訶般若力。¶或是或非人不識。
逆行順行天莫測。吾早曾¶經多劫修。不是等閑相誑惑。建法幢
立宗旨。¶明明佛勅曹谿是。第一迦葉首傳燈。二十八¶代西天記。法東
流入此土。菩提達磨為初祖。¶六代傳衣天下聞。後人得道何窮數。
真不立¶妄本空。有無俱遣不空空。二十空門元不著。¶一性如來體共
同。心是根法是塵。兩種猶如¶鏡上痕。痕垢盡除光始現。心法雙亡
性即真。<md:ZB6q0003_T_030-0461a>¶嗟末法惡時世。眾生福薄難調制。去聖遠兮邪¶見深。魔
強法弱多怨害。聞說如來頓教門。恨¶不滅除令瓦碎。作在心殃在
身。不須怨訴更尤¶人。欲得不招無間業。莫謗如來正法輪。旃檀¶林
<pb:ZB6q0003_GZ_10-57a>
無雜樹。欝密深沈師子住。境靜林間獨自¶遊。走獸飛禽皆遠去。
獅子兒眾隨後。三歲即¶能大哮吼。若是野干逐法王。百年妖怪
虛開¶口。圓頓教勿人情。有疑不決直須爭。不是山¶僧逞人我。修行
恐落斷常坑。非不非是不是。¶差之毫釐失千里。是即龍女頓成
佛。非即善¶星生陷墜。吾早年來積學問。亦曾討疏尋經¶論。分
別名相不知休。入海算沙徒自困。却被¶如來苦訶責。數他珍寶
有何益。從來蹭蹬覺¶虛行。多年枉作風塵客。種性邪錯知解。不
達¶如來圓頓制。二乘精進沒道心。外道聰明無¶智慧。亦愚癡亦小
騃。空拳指上生實解。執指¶為月枉施功。根境法中虛揑怪。不見
一法即¶如來。方得名為觀自在。了即業障本來空。未¶了還須償
宿債。飢逢王饍不能餐。病遇醫王爭¶得差。在欲行禪知見力。
火中生蓮終不壞。勇¶施犯重悟無生。早時成佛于今在。師子吼
無¶畏說。深嗟懵懂頑皮靼(多達切)只知犯重障菩¶提。不見如來開祕
<pb:ZB6q0003_GZ_10-57b>
訣。有二比丘犯婬殺。波離¶螢光增罪結。維摩大士頓除疑。還同赫
日銷¶霜雪。不思議解脫力。此即成吾善知識。四事¶供養敢辭勞。
萬兩黃金亦銷得。粉骨碎身未¶足醻。一句了然超百億。法中王
最高勝。河沙¶如來同共證。我今解此如意珠。信受之者皆¶相應。了
了見無一物。亦無人亦無佛。大千世<md:ZB6q0003_T_030-0461b>¶界海中漚。一切聖賢如電拂。假
使鐵輪頂上¶旋。定慧圓明終不失。日可冷月可熱。眾魔不¶能壞
真說。象駕崢嶸謾進途。誰見螗蜋能拒¶轍。大象不遊於兔徑。大
悟不拘於小節。莫將¶管見謗蒼蒼。未了吾今為君決。¶

** 騰騰和尚了元歌
:PROPERTIES:
:head: 騰騰和尚了元歌
:END:
¶

修道道無可修。問法法無可問。迷人不了色¶空。悟者本無逆順。
八萬四千法門。至理不離¶方寸。識取自家城郭。莫謾尋他鄉郡。
不用¶廣學多聞。不要辯才聰俊。不知月之大小。不¶管歲之餘閏。煩
惱即是菩提。淨華生於泥糞。¶人來問我若為。不能共伊談論。
<pb:ZB6q0003_GZ_10-58a>
寅朝用粥充¶飢。齋時更餐一頓。今日任運騰騰。明日騰騰¶任運。
心中了了總知。且作佯癡縛鈍。¶

** 南嶽懶瓚和尚歌
:PROPERTIES:
:head: 南嶽懶瓚和尚歌
:END:
¶

兀然無事無改換。無事何須論一段。直心無¶散亂他事不須斷。過
去已過去未來猶莫算。¶兀然無事坐何曾有人喚。向外覓功夫
總是¶癡頑漢。糧不畜一粒逢飯但知[嗎/廾](陟立切)。世間¶多事人相趁渾不
及。我不樂生天亦不愛福¶田。饑來喫飯困來即眠。愚人笑我智
乃知焉。¶不是癡鈍本體如然。要去即去要住即住。身¶披一破衲脚
著孃生袴。多言復多語由來反¶相誤。若欲度眾生無過且自度。
莫謾求真佛¶真佛不可見。妙性及靈臺何曾受熏鍊。心是¶無事
心面是孃生面。劫石可移動箇中無改¶變。無事本無事何須讀
文字。削除人我本冥¶合箇中意。種種勞筋骨不如林下睡。兀
兀舉¶頭見日高。乞飯從頭𢫫將功。用功展轉冥蒙。<md:ZB6q0003_T_030-0461c>¶取即不得不
<pb:ZB6q0003_GZ_10-58b>
取自通。吾有一言絕慮亡緣。巧¶說不得只用心傳。更有一語無過真
與。細如¶豪末大無方所。本自圓成不勞機杼。世事悠¶悠不如山丘。
青松蔽日碧㵎長流。山雲當幕¶夜月為鉤。臥藤蘿下塊石枕頭。
不朝天子豈¶羨王侯。生死無慮更復何憂。水月無形我常¶只寧。
萬法皆爾本自無生。兀然無事坐春來¶草自青。

** 石頭和尚草庵歌
:PROPERTIES:
:head: 石頭和尚草庵歌
:END:
¶

吾結草庵無寶貝。飯了從容圖睡快。成時初¶見茆草新。破後還
將茆草蓋。住庵人鎮常在。¶不屬中間與內外。世人住處我不住。世
人愛¶處我不愛。庵雖小含法界。方丈老人相體解。¶上乘菩薩信無
疑。中下聞之必生怪。問此庵¶壞不壞。壞與不壞主元在。不居南北與
東西。¶基上堅牢以為最。青松下明窓內。玉殿朱樓¶未為對。衲帔幪
頭萬事休。此時山僧都不¶會。住此庵休作解。誰誇鋪席圖人買。迴
光返¶照便歸來。廓達靈根非向背。遇祖師親訓誨¶結草為庵
<pb:ZB6q0003_GZ_10-59a>
莫生退。百年拋却任縱橫。擺手便¶行且無罪。千種言萬般解。只要
教君長不昧。¶欲識庵中不死人。豈離而今遮皮袋。¶

** 道吾和尚樂道歌
:PROPERTIES:
:head: 道吾和尚樂道歌
:END:
¶

樂道山僧縱性多。天迴地轉任從他。閑臥孤¶峯無伴侶。獨唱無生一
曲歌。無生歌出世樂。¶堪笑時人和不著。暢情樂道過殘生。張三李¶四
渾忘却。大丈夫須氣概。莫順人情無妨礙。¶汝言順即是菩
提。我謂從來自相背。有時憨¶有時癡。非我途中爭得知。特達
一生常任運。¶野客無鄉可得歸今日山僧只遮是。元本山<md:ZB6q0003_T_030-0462a>¶僧更若
為。探祖機空王子。體似浮雲沒隈倚。¶自古長披一衲衣。曾經
幾度遭寒暑。不是真¶不是偽。打鼓樂神施拜跪。明明一道漢
江雲。¶青山綠水不相似。稟性成無揩改。結角羅紋¶不相礙。或運慈
悲喜捨心。或即逢人以棒闓。¶慈悲恩愛落牽纏。棒打教伊破恩愛。
報乎月¶下旅中人。若有恩情吾為改。¶

<pb:ZB6q0003_GZ_10-59b>
** 一鉢歌
:PROPERTIES:
:head: 一鉢歌
:END:
¶

遏喇喇鬧聒聒。總是悠悠造佅㒓。如饑喫¶鹽加得渴。枉却一生頭
枿枿。究竟不能知始¶末。拋却死屍何處脫。勸君努力求解脫。
閑事¶到頭須結撮。火落身上當須撥。莫待臨時叫¶菩薩。丈夫
語話須豁豁。莫學癡人受摩捋。趁¶時結裹學擺撥。也學柔和也
麁糲。也剃頭也¶披褐。也學凡夫生活。直語向君君未達。更¶作長歌歌
一鉢。一鉢歌多中一一中多。莫笑¶野人歌一鉢。曾將一鉢度娑婆。青天寥
寥月¶初上。此時影空含萬象。幾處浮生自是非。一¶源清淨無來
往。更莫將心造水泡。百毛流血¶是誰教。不如靜坐真如地。頂上從他
鵲作巢。¶萬代金輪聖王子。只遮真如靈覺是。菩提樹¶下度眾生。度
盡眾生不生死。不生不死真丈¶夫。無形無相大毘盧。塵勞滅盡真
如在。一顆¶圓明無價珠。眼不見耳不聞。不見不聞真見¶聞。從來一句無
言說。今日千言強為分。強為¶分須諦聽。人人盡有真如性。恰似黃金在
<pb:ZB6q0003_GZ_10-60a>
鑛¶中。鍊去鍊來金體淨。真是妄妄是真。若除真¶妄更無人。真心
莫謾生煩惱。衣食隨時養色¶身。好也著弱也著。一切無心無染
著。亦無<md:ZB6q0003_T_030-0462b>¶惡亦無好。二際坦然平等道。麁也餐細也餐。¶莫學凡
夫相上觀。也無麁也無細。上方香積¶無根蔕。坐亦行行亦坐。生
死樹下菩提果。亦¶無坐亦無行。無生何用覓無生。生亦得死亦¶
得。處處當來見彌勒。亦無生亦無死。三世如¶來總如此。離則著著
則離。幻化門中無實義。¶無可離無可著。何處更求無病藥。語時
默默¶時語。語默縱橫無處所。亦無語亦無默。莫喚¶東西作南北。
嗔即喜喜即嗔。我自降魔轉法¶輪。亦無嗔亦無喜。水不離波波即
水。慳時捨¶捨時慳。不離內外及中間。亦無慳亦無捨。寂¶寂寥寥無
可把。苦時樂樂時苦。只遮修行斷¶門戶。亦無苦亦無樂。本來自
在無繩索。垢即¶淨淨即垢。兩邊畢竟無前後。亦無垢亦無淨。¶
大千同一真如性。藥是病病是藥。到頭兩事¶須拈却。亦無藥亦
<pb:ZB6q0003_GZ_10-60b>
無病。正是真如靈覺性。魔¶作佛佛作魔。鏡裏尋形水上波。亦無
魔亦無¶佛。三世本來無一物。凡即聖聖即凡。色裏膠¶青水裏鹹。亦
無凡亦無聖。萬行總持無一¶行。真中假假中真。自是凡夫起妄
塵。亦無真¶亦無假。若不喚時何應喏。本來無姓亦無名。¶只麼
騰騰信脚行。有時廛市并屠肆。一朵紅¶蓮火上生。也曾策杖遊
京洛。身似浮雲無定¶著。幻化由來似寄居。他家觸處更清虛。若覓¶
戒三毒瘡痍幾時瘥。若覓禪我自縱橫汩碖¶眠。大可憐不是顛。
世間出世天中天。時人不¶會此中意。打著南邊動北邊。若覓法
雞足山¶中問迦葉。大士持衣在此中。本來不用求專¶甲。若覓經
法性真源無可聽。若覓律窮子不<md:ZB6q0003_T_030-0462c>¶須教走出。若覓修八萬
浮圖何處求。只知黃¶葉止啼哭。不覺黑雲遮日頭。莫怪狂言無
次¶第。篩羅漸入麁中細。只遮麁中細也無。即是¶圓明真實諦。
真實諦本非真。但是名聞即是¶塵。若向塵中解真實。便是堂堂出
<pb:ZB6q0003_GZ_10-61a>
世人。出世¶人莫造作獨行獨步空索索。無生無死無涅¶槃。本來生
死不相干。無是非無動靜。莫謾將¶身入空井。無善惡無去來。亦
無明鏡掛高臺。¶山僧見解只如此。不信從他造劫灰。¶

** 樂普和尚浮漚歌
:PROPERTIES:
:head: 樂普和尚浮漚歌
:END:
¶

雲天雨落庭中水。水上漂漂見漚起。前者已¶滅後者生。前後相續
無窮已。本因雨滴水成¶漚。還緣風激漚歸水。不知漚水性無殊。隨
他¶轉變將為異。外明瑩內含虛。內外玲瓏若寶¶珠。正在澄波看
似有。及乎動著又如無。有無¶動靜事難明。無相之中有相形。只
知漚向水¶中出。豈知水亦從漚生。權將漚水類余身。五¶蘊虛攢
假立人。解達蘊空漚不實。方能明見¶本來真。¶

** 蘇溪和尚牧護歌
:PROPERTIES:
:head: 蘇溪和尚(即五洩小師也)牧護歌
:END:
¶

聽說衲僧牧護。任運逍遙無住。一條百衲瓶¶盂。便是生涯調度。為
求至理參尋。不憚寒暑¶辛苦。還曾四海周游。山水風雲滿肚。內除
<pb:ZB6q0003_GZ_10-61b>
戒¶律精嚴。不學威儀行步。三乘笑我無能。我笑¶三乘謾做。智人
權立階梯。大道本無迷悟。達¶者不假修治。不在能言能語。披麻
目視雲霄。¶遮莫王侯不顧。道人本體如然。不是知佛去¶處。生也
猶如著衫。死也還同脫袴。生也無喜¶無憂。八風豈能驚怖。外相
猶似癡人。肚裏非<md:ZB6q0003_T_030-0463a>¶常峭措。活計雖無一錢。敢與君王鬪富。愚¶人擺手
憎嫌。智者點頭相許。那知傀儡牽抽¶歌舞盡由行主。一言為報諸
人。打破畫瓶歸¶去。¶

** 法燈禪師泰欽古鏡歌三首
:PROPERTIES:
:head: 法燈禪師泰欽古鏡歌(三首)
:END:
¶

*** 其一
盡道古鏡不曾見。借爾時人看一遍。目前不¶覩一纖豪。湛湛冷光凝
一片。凝一片勿背面。¶嫫母臨粧不稱情。潘生迴首頻嘉歎。何欣欣¶何
戚戚。好醜由來那是的。只遮是轉沈醉。演¶若晨窺怖走時。子細思
量還有以。我問顛狂¶不暫迴。淚流向予聲哀哀。哽咽未能申吐得。¶爾
頭與影悠悠哉。悠悠哉爾許多時。那裏來¶迷雲開。行行携手上
<pb:ZB6q0003_GZ_10-62a>
高臺。¶

*** 其二
:PROPERTIES:
:head: 其二
:END:
¶

誰云古鏡無樣度。古今出入何門戶。門戶君¶看不見時。即此為
君全顯露。全顯露。與汝一¶生終保護。若遇知音請益來。逢人不
得輕分¶付。但任作見面。不須生怕怖。看取當時演若¶多。直至如今
成錯誤。如今不省影分明。還是¶當時同一顧。同一顧苦苦苦。¶

*** 其三
:PROPERTIES:
:head: 其三(六言)
:END:
¶

古鏡精明皎皎。皎皎遍照河沙。到處安名題¶字。除儂更有誰家。
過去未來現在。諸佛鏡上¶纖瑕。纖瑕垢盡無物。此真火裏蓮華。蓮
華千¶朵萬朵。朵朵端然釋迦。誰云俱尸入滅。誰¶云穿膝蘆芽。不信
鏡中看取。羊車鹿車牛車。¶時人不識古鏡。盡道本來清淨。只看清
淨是¶假。照得形容不正。或圓或短成長。若有纖豪¶俱病。勸君不
如打破。鏡去瑕消可瑩。亦見杜<md:ZB6q0003_T_030-0463b>¶口毘耶。亦知圓通少剩。¶

<pb:ZB6q0003_GZ_10-62b>
** 潭州龍會道尋遍參三昧歌
:PROPERTIES:
:head: 潭州龍會道尋遍參三昧歌
:END:
¶

天涯海角參知識。遍咨惠我全提力。師乃呵¶余退步追。省躬廓爾
從茲息。覩諸方垂帶直。¶善財得處難藏匿。棒頭喝下露幽奇。縱
去奪¶來看殊特。趙州關雪嶺陟。築廅峯前驗虛實。¶據證靈由
闢萬機。橫揮祖刃聞三域。卷舒重¶重孰可委。休呈識意謾猜揣。
衲子攢眉碧眼¶咦。黃海倒逆崑崙嘴。溈山牛道吾唱。馬師奮¶迅
呈圓相。執水投針作後規。把鏡持幡看先¶匠。廣陵歌誰繼唱。擬續
宮商調難況。石人慍¶色下鞭撾。木馬奔嘶梵天上。麗水金藍田玉。¶祝
融峯攢湘浪蹙。滿月澄谿松韻清。雲從龍¶騰好觀矚。¶

** 丹霞和尚翫珠吟二首
:PROPERTIES:
:head: 丹霞和尚翫珠吟二首
:END:
¶

*** 其一
般苦靈珠妙難測。法性海中親認得。隱顯常¶遊五蘊中。內外光明
大神力。此珠非大亦非¶小。晝夜光明皆悉照。覓時無物又無蹤。起坐¶
相隨常了了。黃帝曾遊於赤水。爭聽爭求都¶不遂。罔象無心却得
<pb:ZB6q0003_GZ_10-63a>
珠。能見能聞是虛偽。吾¶師權指喻摩尼。釆人無數溺春池。爭拈
瓦礫¶將為寶。智者安然而得之。森羅萬象光中現。¶體用如如轉非
轉。萬機消遣寸心中。一切時¶中巧方便。燒六賊爍眾魔。能摧我山竭
愛河。¶龍女靈山親獻佛。貧兒衣下幾蹉跎。亦名性¶亦名心。非性非
心超古今。全體明時明不得。¶權時題作弄珠吟。¶

*** 其二
:PROPERTIES:
:head: 其二
:END:
¶

識得衣中寶。無明醉自醒。百骸雖潰散。一物<md:ZB6q0003_T_030-0463c>¶鎮長靈。知境渾非體
神珠不定形。悟則三身¶佛。逃疑萬卷經。在心心可測。歷耳耳難聽。
罔¶象先天地。玄泉出杳冥。本剛非鍛鍊。元淨莫¶澄渟。盤泊輪朝
日。玲瓏映曉星。瑞光流不滅。¶真氣觸還生。鑒照崆峒寂。羅籠法界
明。挫凡¶功不滅。超聖果非盈。龍女心親獻。闍王口自¶呈。護鵝人却活。黃
雀意猶輕。解語非關舌。能¶言不是聲。絕邊彌汗漫。無際等空平。
演教非¶為說。聞名勿認名。兩邊俱莫立。中道不須行。¶見月休觀指。
<pb:ZB6q0003_GZ_10-63b>
還家罷問程。識心心則佛。何佛¶更堪成。¶

** 關南長老獲珠吟
:PROPERTIES:
:head: 關南長老獲珠吟
:END:
¶

三界兮如幻。六道兮如夢。聖賢出世兮如電。¶國土猶如水上泡。無常生
滅日遷變。唯有摩¶訶般若。堅猶若金剛不可讚。軟似兜羅大¶等空。
小極微塵不可見。擁之令聚而不聚。撥¶之令散而不散。側耳欲聞而不
聞。瞪目觀之¶而不見。歌復歌。盤陀石上笑呵呵。笑復笑。¶青松影下
高聲叫。自從獲得此心珠。帝釋輪¶王俱不要。不是山僧獨施為。自
古先賢作此¶調。不坐禪不修道。任運逍遙只麼了。但能萬¶法不干懷。
無始何曾有生老。¶

** 香嚴和尚智閑吟
:PROPERTIES:
:head: 香嚴和尚(智閑)吟二首
:END:
¶

*** 勵覺吟
:PROPERTIES:
:head: 勵覺吟
:END:
¶

滿口語無處說。明明向人道不決。急著力勤¶咬齧。無常到來救不徹。
日裏語暗瑳切。快磨¶古錐淨挑揭。理盡覺自護持。此生事終不說。¶
<pb:ZB6q0003_GZ_10-64a>
玄學求他古老吟。禪學須窮心影絕。¶

*** 歸寂吟贈同住
:PROPERTIES:
:head: 歸寂吟贈同住
:END:

<md:ZB6q0003_T_030-0464a>¶

同住道人七十餘。共辭城郭樂山居。身如寒¶木心牙絕。不話唐言休
梵書。心期盡處身雖¶喪。如來弟子沙門樣。深信共崇鉢塔成(涅槃經云。¶
如來之身。已於無量阿僧祇劫。不受飲食。為諸聲聞說。先受二牧牛女乳糜。故本行經云。菩薩將往道樹。時有天¶人告善生神王二女。一名難陀。華言喜。二名婆羅。華言昌。汝可最初施食。於是二女。以乳烹糜。
其釜上現種種¶瑞相。乃用鉢盛奉獻。菩薩食已。將其鉢擲向尼連河中。天帝釋收歸天上。建塔安置供養。故名鉢塔。此天上四塔¶之一也。四塔者。一髮塔。二箭塔。三鉢塔。四牙塔。人間亦有四塔。一如來生處塔。二如
來成道處塔。三如來轉法¶輪處塔。四如來涅槃處塔)。巍巍置在青山掌。觀夫參道不虛¶然。脫去形骸甚
高尚。從來不說今朝事。暗¶裏埋頭隱玄暢。不留蹤迹異人間。深妙
神光¶飽明亮。¶

** 韶山和尚心珠歌
:PROPERTIES:
:head: 韶山和尚心珠歌
:END:
¶

山僧自達空門久。淬鍊心珠功已搆。珠逈玲¶瓏主客分。往往聲如師
子吼。師子吼非常義。¶皆明佛性真如理。有時往往自思惟。豁然
大¶意心歡喜。或造經或造論。或說漸兮或說頓。¶若在諸佛運神
<pb:ZB6q0003_GZ_10-64b>
通。或在凡夫興鄙悋。此心珠¶如水月。地角天涯無殊別。只因迷悟有
參差。¶所以如來多種說。地獄趣餓鬼趣。六道輪迴¶無暫住。此非諸佛
不慈悲。豈是閻王配交做。¶勸時流深體悉。見在心珠勿浪失。五蘊身
全¶尚不知。百骸散後何處覓。¶

景德傳燈錄卷第三十¶







<pb:ZB6q0003_GZ_10-65a>
　　　翰林學士工部侍郎贈禮部尚書文公楊¶億任祕書監
　　　知汝州日。嘗有書寄李維¶內翰。敘其始末師承。書云。¶
病夫夙以頑憃。獲受獎顧。預聞南宗之旨。久¶陪上國之游。動靜咨
詢。周旋策發。俾其刳心<md:ZB6q0003_T_030-0464b>¶之有詣。牆面之無慚者。誠出於席間床下
矣。¶矧又故安公大師。每垂誘導。自雙林滅影隻¶履西歸。中心
浩然罔知所止。仍歲沈痼神慮¶迷恍。殆及小間再辨方位。又得雲
門諒公大¶士見顧蒿蓬諒之旨趣。正與安公同轍。並自¶廬山歸宗
雲居而來。皆是法眼之流裔。去年¶假守茲郡。適會廣慧禪伯。實
承嗣南院念。念¶嗣風穴。風穴嗣先南院。南院嗣興化。興化嗣¶臨際。
臨際嗣黃檗黃檗嗣先百丈海。海嗣馬¶祖。馬祖出讓和尚。讓
即曹谿之長嫡也。齋¶中務簡退食多暇。或坐邀而至。或命駕從
之。¶請叩無方。蒙滯頓釋。半歲之後曠然弗疑。如¶忘忽記。如睡忽
覺。平昔礙膺之物嚗然自落。¶積劫未明之事㸌爾現前。固亦決
<pb:ZB6q0003_GZ_10-65b>
擇之洞分。¶應接之無蹇矣。重念先德率多參尋。如雪峯¶九度上
洞山三度上投子遂嗣德山。臨際得¶法於大愚。終承黃蘗。雲巖多
蒙道吾訓誘。乃¶為藥山之子。丹霞親承馬祖印可。而作石頭¶之裔。
在古多有。於理無嫌。病夫今繼紹之緣。¶實屬於廣慧。而提激之
自。良出得鼇峯也。忻¶幸忻幸。¶
侍郎問廣慧和尚。尋常承和尚有言。一切罪¶業皆因財寶所生。勸
人疎於財利。況南閻眾¶生以財為命。邦國以財聚人。教中有財法
二¶施。何得勸人疎財。廣云。幡竿尖上鐵龍頭。　侍¶云。海壇馬子似
驪大。　廣云。楚雞不是丹山鳳。¶　侍云。佛滅二千歲比丘少慚愧。
問門僧表澄。¶承云有言。天上無彌勒地上無彌勒。未審彌¶勒在什
麼處。澄云手上木。侍云。罪有所歸。澄<md:ZB6q0003_T_030-0464c>¶云。知過人難得。侍云。喫取拄
杖。澄喝。侍云。¶且放過即不可。侍郎問李附馬。釋迦六年苦¶行成
得什麼事。尉云。擔折知柴重。問一盲引¶眾盲時如何。尉云盲。侍
<pb:ZB6q0003_GZ_10-66a>
云。灼然。尉便休。同¶光帝問興化和尚云。朕收得中原之寶。秖是¶無人
醻價。興化云。略借陛下寶看。帝以手舒¶幞頭脚。興化云。君王之寶
誰敢醻價。玄覺云。¶秖如興化眼在什麼處。若不肯過在什麼處。¶侍
云。興化恁麼祇對。是肯莊宗不肯莊宗。試¶辨看。因僧談道。侍郎遂
云。道不離人人能弘¶道。大凡參學之人。十二時中長須照顧。不見¶南
泉道。三十年看一頭水牯牛。若犯他人苗¶稼。摘鼻拽迴。如今變成露
地白牛。裸裸地放¶他不肯去。諸人長須著些精彩。不可說禪道¶之
時便有箇照帶底道理。擇菜作務之時不¶可便無去也。如雞抱卵。
若是拋離起去暖氣¶不接。便不成種子。如今萬境森羅。六根煩
動。¶略失照顧。便喪身命不是小事。今來受此緣¶生。被生死繫縛。
蓋為塵劫已來順生滅心。隨¶他流轉以至如今。諸人等且道。若曾
喪失何¶以得至如今。要識露地白牛麼。試把鼻孔拽¶看。　侍郎
云。玄沙和尚道。大唐國內宗門中事¶未曾有人舉唱。有人舉唱。盡
<pb:ZB6q0003_GZ_10-66b>
大地人總失却¶性命。無孔鐵錘相似。一時亡鋒結舌去。且道¶是甚道
理。如今假立箇賓主。動者兩片皮。竪¶起指頭。拈起拂子。惣成顛倒
知見。順汝狂意。¶教汝有箇申問處。若是明眼人前怎生拈掇¶得
出。秖如魯祖和尚。見僧來便面壁。長慶道。¶恁麼地接人。驢年得
一箇去。我道。魯祖也秖<md:ZB6q0003_T_030-0465a>¶是不識羞。是他明眼人又爭肯爾。今來事
不¶獲已。與汝諸人作顛倒知見。一似結巾為馬¶揑目生花。上祖道。
箇開佛知見示佛知見悟¶佛知見入佛知見。教他恁麼道。抑下
多少威¶光。且道。諸人分上欠少箇什麼。雖然如此。我¶若不恁麼與
汝知聞。爾又什麼處得見。古人¶道。知恩者少。且道承箇甚人恩。
於此不明問¶取露柱去。　侍云。此事大難。釋迦老子三七日¶中思惟。
便欲入涅槃。被帝釋梵王慇懃三請。¶不得已而許之。始自鹿苑終
於俱尸羅城。中¶間四十九年。大作佛事。說五乘十二分教。如¶瓶注水。
後來於靈山會上。目視迦葉謂大眾¶云。吾有正法眼。已付摩訶大
<pb:ZB6q0003_GZ_10-67a>
迦葉。又云。我於¶四十九年中不曾說一字。此是什麼道理。若¶是諸人
分上著一字脚不得。為諸人各各有¶奇特事在喚作奇特早是不
中也。我道釋迦¶是敗軍之將。迦葉是喪身失命底人。汝等諸¶人。
且怎生會。不見道。涅槃生死俱是夢言。佛¶與眾生並為增語。直
須恁麼會取不要向外¶馳求。若也於此未明。敢道諸人乖張不少。
侍¶舉肇論云。會萬物為己者。其唯聖人乎。如今¶山河大地樹木人
物摐摐地是同是別。若道¶同去。是他頭頭物物各各不同。若道別
去。他¶古人又道會萬物有己。且怎生會。秖如教中¶說。若有一人發真
歸元。十方虛空一時鎖隕。¶古德亦云。若人識得心。大地無寸土。此是甚¶
道理。直下盡十方世界。是汝一集眼。一切諸¶佛天人群生類。盡承汝
威光建立。須是信得¶及方得。侍郎臨終前一日。親寫一偈與家人。<md:ZB6q0003_T_030-0465b>¶
令來日送達李附馬處。¶
　偈曰。¶
<pb:ZB6q0003_GZ_10-67b>
　漚生與漚滅　二法本來齊¶　欲識真歸處　趙州東院西¶
尉接得偈云。泰山廟裏賣紙錢。¶
出天聖廣燈錄第十八卷。¶



　　　　延祐三年歲在丙辰。四明苾芻希渭。估倡¶衣鉢一
　　　　力命工。依廬山穩菴舊本翻刊于¶道場禪幽菴。
　　　　集茲善利上報
　　　　四恩下資三¶有。法界有情同圓種智者。



<pb:ZB6q0003_GZ_10-68a>
* 跋
:PROPERTIES:
:head: ¶
跋
:END:
¶

右景德傳燈錄本。住湖州鐵觀音院僧拱辰¶所撰。書成將游
京師投進途中與一僧同舟。¶因出示之。一夕其僧負之而走。及
至都則道¶原者已進而被賞矣。此事與郭象竊向秀莊¶子註同。
拱辰謂。吾之意欲明佛祖之道耳。夫¶既已行矣。在彼在此同。吾
其為名利乎。絕不¶復言。拱辰之用心如此。與吾孔子人亡弓人¶
得之之意同。其取予必無容私。又得楊文公¶具擇法眼以為之
剛定。此其書所以可信。與¶夫續燈錄遣僧採事而受金廁名以
亂真者¶間矣。或者猶疑。佛祖傳法偈。無傳譯之人。此¶夏虫不知
春秋也。佛祖雖曰傳無傳。至付授¶之因豈容不知。又達磨具正
遍知。華竺之言¶蓋悉通曉。觀其答問安有傳譯哉。此如世愚¶人
謂教外別傳不立文字。便疑棱伽經宋已¶有之。非達磨携至。豈
不悖哉。福州大中寺知¶藏僧正自以寇亂而來文籍道厄募緣。
<pb:ZB6q0003_GZ_10-68b>
再刊¶此書以便道俗。齎覽扣余為序。因書其後。紹<md:ZB6q0003_T_030-0465c>¶興壬子初
冬十日長樂鄭昂題。

* 疏
:PROPERTIES:
:head: ¶
疏
:END:
¶
　　　　　　　　天童宏智和尚　譔¶
道樞中虛理不我。取其名像。靈機內發智不¶我。囚其化通。一念
深徹本源。六義具成神¶用。出氣鼻快。從佛口生。轉眄之間彈指
之頃。¶廓若雷龍破蟄。炳如霧豹變文。諸方衲子之¶傳。一等丈夫
之作。達磨來不立文字。威音後¶須要師承。符合符而規矩相投。
心印心而語¶默俱到燈燈續焰。分照世不斷之光明。葉葉¶聯芳。
綴靈種不枯之春色嗣連祖譜。師紹誰¶宗。綿綿踵武之人。的的
克家之子。剛柔可則。¶爛爛憐百鍊之金。[剜-夗+(眉-目+貝)]黜不移。區區抱三獻
之¶璞。不可期也。開池得月難其契也。擲芥投針。¶出爐鞴而放光。
入鉗鎚而成器。自得受用相¶求證明。哆哆啝啝底。放教舌上毛
<pb:ZB6q0003_GZ_10-69a>
生。磊磊落¶落底。拶使額頭汗出。下拳可畏。其勇却來捋¶虎髭
鬚。攛棒作勢。且驚看取。弄蛇手段。相分¶圓缺應用合宜。位列
正偏。隨機中矩。毫氂有¶差而天地懸隔。絲糝未淨而蠅螘留
連。不聞¶不見以降魔。箇非泛泛自呼自應而作主。許¶是惺惺匾
擔頭。事事挑來。布袋裏般般著得。¶短長在我。寶公杖頭剪刀。
節奏由誰。萬回懷¶中花鼓。僧伽楊枝。舉起大士。拍板歌行。網
鳳¶釣鼇也。本分工夫撈摝蝦蜆也。平生快活。應¶接磨礱之妙。
對酬錐鑿之方。電卷之機輪。風¶馳之問答。打草驚蛇之句。探
竿影草之功。[吭-几+(坐-工+十)]¶啄同時心目相照。任運騰騰而無累。平懷坦¶坦
而不羈。出家行脚之因緣坐脫立亡之時。<md:ZB6q0003_T_030-0466a>¶節。紀之編簡如見古
人將以著龜可格後學。¶當諧神契慎勿言求。恐口耳之流。通
為身心¶之障碍。比丘思鑑久軫此懷。阿祖傳燈欲成¶其印。
入眼要分青白。開口莫亂雌黃。葛藤窠¶無作。自纏擔版漢。
<pb:ZB6q0003_GZ_10-69b>
不嫌人喚輒投。同道相與¶結緣。












<pb:ZB6q0003_GZ_10-70a>
* 景德傳燈錄後序
:PROPERTIES:
:head: ¶
景德傳燈錄後序
:END:
¶
　左朝奉大夫充右文殿修撰¶權發遣台州軍州事劉　棐譔¶
傳燈錄鏤行舊矣。兵興以來其版灰飛。慕心¶宗者患無其書。僧
思鑒婺人也。芒屩訪道三¶十年矣。亦欲人同悟涅槃妙心。而思
有以資¶發之也。廣募淨信。復鏤其板。緇素贊歎而助¶成焉。或曰。
自心之法無形。不從人得。初祖釋¶迦而降。無一祖師非默契而
自證者。故達磨¶直指不立文字。少林九年面壁而已。雖二祖¶立
雪斷臂。一字亦不為說。但遮其知見之非。¶二祖因是得正知見。
豁然大省。則二祖亦不¶從達磨言句中入迺自證也。且百丈卷
席。雪¶峯輥毬。魯祖面壁。石鞏駕箭。道吾舞笏。鳥¶窠吹布毛。俱胝
舉一指。古德如此示人甚多。¶不在言句之間故也。言句且爾。況
文字乎。心¶宗要當自參。祖師言句於我何與焉。余曰。不¶然。心法
雖曰無形。然遍一切處。翠竹真如也。¶黃花般若也。蛙蚓發機管
<pb:ZB6q0003_GZ_10-70b>
絃傳心。乃至牆壁¶瓦礫無非說法。故靈雲見桃花悟道。玄沙謂¶
語燕深談實相。然則大地皆是悟門。孰非此¶道。況明心宗言句
乎。況載明心宗文字乎。若¶二者於心宗果無與耶。薦福古何為
閱雲門<md:ZB6q0003_T_030-0466b>¶錄而省。黃龍心何為讀多福語而悟。蓋言詞¶相寂文字
性空。亦此道耳。若即言句文字。而¶見性相之空寂。是乃一超而
直入也。吾故知¶是書之流布。發明心地者眾矣。且鑒之募緣¶也。
台之寧海邑民周氏歎曰。吾地有大梨木。¶閱三世矣。比歲我家
之人各嘗夢。其上有樓¶閣行廡。而無數僧往來於其間。每疑之
乃今¶方悟。當刊此錄耶。遂捨以㭊版。且邀鑒即其¶家僦工而刻
之。既刻。周氏夢六僧求已刻者¶觀焉。周問鑒曰。此何僧耶。鑒曰。此
六代傳衣¶祖師特來證明此事也。嗚呼是書用為一大¶事。則宜有感
發之祥以發寤人心。余故并列¶之庶觀者。知非小緣而堅其信心云。
紹興四¶年上元日。等慈菴善男子睢陽劉　棐仲忱序。¶
¶
<md:ZB6q0003_T_030-0466c>¶
<md:ZB6q0003_T_030-0467a>¶

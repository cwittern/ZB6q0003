#-*- mode: mandoku-view; -*-
#+DATE: 2011/05/03 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS TK
#+PROPERTY: LASTPB <md:ZB6q0003_T_026-0418b> 
#+PROPERTY: JUAN 26
¶
<pb:ZB6q0003_TK_0649a1>
景德傳燈錄卷第二十六¶¶
　　清源下第十一世¶¶
清涼益禪師法嗣¶
　蘇州薦福紹明禪師　　澤州古賢謹禪師¶
　宣州興福可勳禪師　　洪州上藍守訥禪師¶
　撫州覆船和尚　　　　杭州奉先法瓌禪師¶
　廬山化城慧朗禪師　　杭州永明道鴻禪師¶
　高麗靈鑒禪師　　　　荊門上泉和尚¶
　廬山大林僧遁禪師　　池州仁王緣勝禪師¶
　廬山歸宗義柔禪師(已上十三人見錄)¶泉州上方慧英禪師
　荊州護國邁禪師¶　　　饒州芝嶺照禪師
　廬山歸宗師慧禪師¶　　廬山歸宗省一禪師
<pb:ZB6q0003_TK_0649a2>
　襄州延慶通性大師¶　　廬山歸宗夢欽禪師
　洪州舍利玄闡禪師¶　　洪州永安明禪師
　洪州禪谿可莊禪師¶　　潭州石霜爽禪師
　江西靈山和尚¶　　　　廬山佛手巖因禪師
　金陵保安止和尚¶　　　昇州華嚴幽禪師
　袁州木平道達禪師¶　　洪州大寧道邁禪師
　楚州龍興德賓禪師¶　　鄂州黃龍仁禪師¶
　洪州西山道聳禪師(已上二十人無機緣語句)¶
清谿進禪師法嗣¶
　相州天平山從漪禪師¶　廬山圓通緣德禪師(已上二人見錄)¶
清涼復禪師法嗣¶
　金陵奉先慧同禪師(一人見錄)<md:ZB6q0003_T_026-0418c>¶　廬山寶慶庵道習禪師
<pb:ZB6q0003_TK_0649b1>
　(一人無機緣語句)¶
龍濟修禪師法嗣¶
　河東廣原和尚(一人見錄)¶
南臺安禪師法嗣¶
　襄州鷲嶺善美禪師(一人見錄)¶　安州慧日院明禪師(一人無機緣語句)¶
報劬應禪師法嗣¶
　報劬第二世仁義禪師(一人無機緣語句)¶
隆壽逸禪師法嗣¶
　漳州隆壽法騫禪師(一人見錄)¶
歸宗詮禪師法嗣¶
　筠州九峯義詮禪師(一人見錄)¶
黃龍達禪師法嗣¶
<pb:ZB6q0003_TK_0649b2>
　第二世黃龍和尚(一人見錄)¶
梁山觀禪師法嗣¶
　郢州大陽山警玄禪師(一人見錄)¶
　　清源下第十世¶
天台韶國師法嗣¶
　杭州永明寺延壽禪師¶　溫州大寧可弘禪師¶
　蘇州長壽朋彥大師¶　　杭州五雲山志逢大師¶
　杭州報恩法端禪師　　杭州報恩紹安禪師¶
　福州廣平守威禪師　　杭州報恩永安禪師¶
　廣州光聖師護禪師　　杭州奉先清昱禪師¶
　天台普聞智勤禪師　　溫州雁蕩願齊禪師¶
　杭州普門希辯禪師　　杭州光慶遇安禪師¶
<pb:ZB6q0003_TK_0650a1>
　天台般若友蟾禪師　　婺州智者全肯禪師¶
　福州玉泉義隆禪師　　杭州龍冊曉榮禪師<md:ZB6q0003_T_026-0419a>¶
　杭州功臣慶蕭禪師　　越州稱心敬璡禪師¶
　福州嚴峯師朮禪師　　潞州華嚴慧達禪師¶
　越州清泰道圓禪師　　杭州九曲慶祥禪師¶
　杭州開化行明大師　　越州開善義圓禪師¶
　溫州瑞鹿遇安禪師　　杭州龍華慧居禪師¶
　婺州齊雲遇臻禪師¶　　溫州瑞鹿寺本先禪師
　(已上三十人見錄)¶
　杭州報恩德謙禪師　　杭州靈隱處先禪師¶
　天台善建省義禪師　　越州觀音安禪師¶
　婺州仁壽澤禪師　　　越州雲門重曜禪師¶
<pb:ZB6q0003_TK_0650a2>
　越州大禹榮禪師　　　越州地藏瓊禪師¶
　杭州靈隱紹光禪師　　杭州龍華紹鑾禪師¶
　越州碧泉行新禪師　　越州象田默禪師¶
　潤州登雲從堅禪師　　越州觀音朗禪師¶
　越州諸暨五峯和尚　　越州何山道孜禪師¶
　越州大禹自廣禪師　　筠州黃蘗師逸禪師¶
　蘇州瑞光清表禪師(已上十九人無機緣語句)¶
報恩明禪師法嗣¶
　福州保明道誠大師(一人見錄)¶
報慈遂導師法嗣¶
　常州齊雲慧禪師　　　洪州雙嶺祥禪師¶
　洪州觀音真禪師　　　洪州龍沙茂禪師¶
<pb:ZB6q0003_TK_0650b1>
　洪州大寧獎禪師(已上五人無機緣語句)¶
永明潛禪師法嗣¶
　杭州千光王瓌省禪師¶　衡州鎮境志澄大師¶
　明州崇福慶祥禪師(已上三人見錄)¶
靈隱聳禪師法嗣¶
　杭州功臣院道慈禪師<md:ZB6q0003_T_026-0419b>¶　秀州羅漢願昭禪師¶
　處州報恩師智禪師　　　衢州瀫寧可先禪師¶
　杭州光孝道端禪師　　　杭州保清遇寧禪師¶
　福州支提辯隆禪師¶　　　杭州瑞龍希圓禪師(已上八人見錄)¶
　杭州國泰德文禪師(一人無機緣語句)¶
報慈言導師法嗣¶
　洪州雲居義能禪師(一人見錄)¶饒州北禪清皎禪師(一人無機緣語句)¶
<pb:ZB6q0003_TK_0650b2>
清涼泰欽禪師法嗣¶
　洪州雲居道齊禪師(一人見錄)¶　廬山棲賢慧聰禪師(一人無機緣語句)¶
報恩安禪師法嗣¶
　廬山棲賢道堅禪師¶　　　廬山歸宗第十四世慧誠禪師(二人見錄)¶
長安規禪師法嗣¶
　廬州長安辯實禪師¶　　　潭州雲蓋用清禪師(已上二人見錄)¶
　　清源下第十一世¶
永明壽禪師法嗣¶
　杭州富陽子蒙禪師¶　　　杭州朝明院津禪師(二人無機緣語句)¶
長壽彥大師法嗣¶
　長壽第二世法齊禪師¶(一人見錄)
普明辯禪師法嗣¶
<pb:ZB6q0003_TK_0651a1>  
　高麗國慧洪禪師¶　　　　越州上林胡智禪師(二人無機緣語句)¶

:PROPERTIES:
:head: 清源下第九世
:END:
¶

:PROPERTIES:
:head: 清涼益禪師法嗣
:END:

<md:ZB6q0003_T_026-0419c>¶

******** 蘇州薦福紹明禪師
蘇州薦福院紹明禪師。　州將錢仁奉請住持。¶乃問。
如何是和尚家風。師曰。一切處看取。¶

******** 澤州古賢謹禪師
澤州古賢院謹禪師。　侍立次見淨慧¶問一僧云。自
離此間什麼處去來。曰入嶺來。¶慧曰。不易。曰虛涉他如
許多山水。淨慧曰。¶如許多山水也不惡。其僧無語。師於
此言下¶大悟。　住後僧問。如何是佛。師曰。築著汝鼻
孔。¶　師勘僧云。如來堅密身¶一切塵中現。如何是堅
密身。僧竪指。師云。¶現即現爾怎生會。僧無語。

******** 宣州興福可勳禪師
宣州興福院可勳禪師。建州建陽人也。姓朱¶氏。自淨
<pb:ZB6q0003_TK_0651a2>
慧印心遂開法住持。　僧問。如何是興¶福主。師曰。闍
梨不識。曰莫只遮便是麼。師¶曰。縱未歇狂頭亦何失。
問如何是道。師曰。勤¶而行之。　問何云法空。師曰。不
空。　師有偈示眾¶曰。¶秋江煙島晴鷗鷺行行立¶不念
觀世音爭知普門入¶

******** 洪州上藍守訥禪師
洪州上藍院守訥禪師。　上堂曰。盡令提¶綱無人掃
地。叢林兄弟相共證明。晚進之流¶有疑請問。　有僧
問。願開甘露門。當觀第一義。¶不落有無中。請師垂指
示。師曰。大眾證明。¶曰恁麼即屈去也。師曰。閑言語。　
問如何是¶佛。師曰。更問阿誰。¶

******** 撫州覆船和尚
撫州覆船和尚。　僧問。如何是佛。師曰。不識。¶　問如
何是祖師西來意。師曰。莫謗祖師。¶

<pb:ZB6q0003_TK_0651b1>
******** 杭州奉先法瓌禪師
杭州奉先寺法明普照禪師法瓌。　僧問。釋迦¶出世
天雨四華地搖六動。未審今日有¶何祥瑞。師曰。大眾
盡見。曰法王法如是也。¶師曰。人王見在。　問淨慧寶
印和尚親傳。今日<md:ZB6q0003_T_026-0420a>¶一會當付何人。師曰。誰人無分。曰
恁麼即雷¶音普震無邊剎也。師曰。也須善聽。¶

******** 廬山化城慧朗禪師
廬山化城寺慧朗禪師。　江南相宋齊丘請開¶堂。師升
座曰。今日令公請山僧為眾。莫非承¶佛付囑不忘佛
恩。眾中有問話者出來。為令¶公結緣。　僧問曰。令公親
降大眾雲臻。從上宗¶乘請師舉唱。師曰。莫是孤負令
公麼。　問師常¶苦口為什麼學人己事不明。師曰。闍
梨什麼¶處不明。曰不明處請師決斷。師曰。適來向¶汝
道什麼。曰恁麼即全因今日去也。師曰。退¶後禮三拜。¶

<pb:ZB6q0003_TK_0651b2>
******** 杭州慧日永明道鴻禪師
杭州慧日永明寺通辯禪師道鴻　僧問。遠¶離天台
境。來登慧日峯。久聞師子吼。今日請¶師通。師曰。聞麼。
曰恁麼即昔時崇壽今日永¶明也。師曰。幸自靈利何
須亂道。乃曰。大¶道廓然古今常爾。真心周遍如量之
智皎然。¶萬象森羅咸真實相。該天括地亘古亘今。大¶
眾還會麼。還辨白得麼。　問國王嘉命公貴臨¶筵。未
審今日當為何事。師曰。驗取。曰此意如¶何。師曰。什麼
處去來。曰恁麼即猶成造次也。¶師曰。休亂道。　問諸
佛出世放百寶光明。師登¶寶座有何祥瑞。師曰。可驗。
曰法王法如是。師¶曰。也是虛言。¶

******** 高麗靈鑒禪師
高麗靈鑒禪師。　僧問。如何是清淨伽藍。師曰。¶牛欄
是。　問如何是佛。師曰。拽出癲漢著。¶

<pb:ZB6q0003_TK_0652a1>
******** 荊門上泉和尚
荊門上泉和尚。　僧問。二龍爭珠誰是得者。師¶曰。我
得。　問遠遠投師如何一接。師接杖視之。¶其僧禮拜。師
便喝。　問尺璧無瑕時如何。師曰。¶我不重。曰不重後
如何。師曰。火裏螂蟉飛上<md:ZB6q0003_T_026-0420b>¶天。¶

******** 廬山大林僧遁禪師
廬山大林寺僧遁禪師初住圓通。有僧舉。僧¶問玄沙。
向上宗乘此間如何言論。沙¶云。少人聽。未審玄沙意
旨如何。師¶曰。待汝移却石耳峯我即向汝道(歸宗柔別云。且
低聲)。¶

******** 池州仁王緣勝禪師
池州仁王院緣勝禪師。　僧問。農家擊壤時如¶何。師
曰。僧家自有本分事。曰不問僧家本分¶事。農家擊壤
時如何。師曰。話頭何在。¶

******** 廬山歸宗義柔禪師
廬山歸宗寺義柔禪師(十三世住)開堂升座。¶維那白槌曰。
<pb:ZB6q0003_TK_0652a2>
法筵龍象眾當觀第一義。師曰。¶若是第一義且作麼
生觀。恁麼道落在什麼¶處。為是觀。為復不許人觀。
先德上座共相證¶明。後學初心莫喚作返問語倒靠
語。有疑請¶問。　僧問。諸佛出世說法度人感天動地。
和尚¶出世有何祥瑞。師曰。人天大眾前寱。語作麼。¶　
問諸官己集大眾側聆。如何是出世一言之¶事。師曰。
大眾證明。　問香煙起處師登座。未¶審宗乘事若何。
師曰。教乘也恁麼會。　問優曇¶華拆人皆覩達本無
心事若何。師曰。謾語。曰¶恁麼即南能別有深深旨。不
是心心人不知。¶師曰。事須飽叢林。　問昔日余峯今
日歸宗。¶未審是一是二。師曰。謝汝證明。　問法眼一
箭¶直射歸宗。歸宗一箭當射何人。師曰。莫謗我¶法眼。
<pb:ZB6q0003_TK_0652b1>
問此日知軍親證法。師從何處答深恩。¶師曰。教我道
什麼即得。師又曰。一問一答¶也無了期。佛法也不是恁
麼道理。大眾此日¶之事故非本心。實謂只箇住山寧
有意。向來¶成佛亦無心。蓋緣是知軍請命寺眾誠心。
既¶到遮裏。且說箇什麼即得。還相悉麼。此若不<md:ZB6q0003_T_026-0420c>¶及古
人便道。相逢欲相喚脈脈不能語。作麼¶生會。若會堪
報不報之恩。足助無為之化。若¶也不會。莫道長老開
堂只舉古人語。此之盛¶事天高海深。況喻不及。更不
敢讚祝皇風迴¶向清列。何以故。古人猶道吾禱久矣。
豈況當¶今聖明者哉。久立珍重。　僧問。如何是空王
廟。¶師曰。莫少神。曰如何是廟中人。師曰。適來不¶謾道。
問靈龜未兆時如何。師曰。是吉是凶。　問¶未達其源
<pb:ZB6q0003_TK_0652b2>
乞師方便。師曰。達也。曰達後如何。¶師曰。終不恁麼問。
問久發大乘心中忘此意。¶如何是此意。師曰。又道中
忘。¶

******* 前襄州清谿洪進禪師法嗣
:PROPERTIES:
:head: 清谿進禪師法嗣
:END:
¶

******** 相州天平山從漪禪師
相州天平山從漪禪師。　僧問。如何得出三¶界。師曰。
將三界來與汝出。　僧問。如何是和尚¶家風。師曰。顯
露地。　問如何是佛。師曰。不指¶天地。曰為什麼不指
天地。師曰。唯我獨尊。　問¶如何是天平。師曰。八凹九
凸。　問洞深杳杳清¶谿水飲者如何不升墜。師曰。更
夢見什麼。　問¶大眾雲集合譚何事。師曰。香煙起處
森羅見。¶

******** 廬山圓通緣德禪師
廬山圓通院緣德禪師錢塘人也。姓黃氏。初¶出家於
<pb:ZB6q0003_TK_0653a1>
臨安朗瞻院落髮。依年往天台山受¶具。始習禪那於
天龍尋往江表問¶道。值進山主印心。時江南國主於
廬山建¶院請師開法。　上堂曰。諸上座明取道¶眼好。
是行脚僧本分事。道眼若未明有什麼¶用處。只是移盤
喫飯。道眼若明有何障礙。若¶未明得強說多端。也無
用處無事也好尋究。¶　僧問。如何是四不遷。師曰。地
水火風　問如何¶是古佛心。師曰。水鳥樹林。曰學人
不會。師<md:ZB6q0003_T_026-0421a>¶曰。會取學人。　問久負勿絃琴請師彈一曲。
師¶曰。負來得多少時也。曰未審作何音調。師曰。¶話墮
也珍重。　問如何是佛法大意。師云。過去¶燈明佛本
光瑞如此。　問如何是學人自己。師¶云。特地申問是
什麼意。　問如何是大梅主。師¶云。闍梨今日離什麼
<pb:ZB6q0003_TK_0653a2>
處。¶本朝遣師問罪江南後主納上矣而胡則者據守
九江不降大將軍曹翰部曲渡江入寺禪者驚走師
淡坐如平日翰至不起不揖翰怒訶曰長老不聞殺
人不貶眼將軍乎師●視曰汝安知有不懼生死和
尚邪翰大奇増敬而已曰禪者何為而散師曰撃鼓
自集翰遣裨校撃之禪無至者翰曰不至何也師曰
公有殺心故爾師自起撃之禪者乃集翰再拜問浸
勝之策師曰非禪者所知也大平與國二年十月七
日陞堂曰脱離世緣乃在今日言訖而逝諡道濟禪
師

******* 前昇州清涼休復禪師法嗣
:PROPERTIES:
:head: 清涼復禪師法嗣
:END:
¶

******** 金陵奉先慧同禪師
金陵奉先寺淨照禪師慧同。魏府人也。姓張¶氏。幼歲
<pb:ZB6q0003_TK_0653b1>
出家禮饒州北禪院惟直禪師披削。¶年滿受具於撫
州希操律師於清涼得法。　僧¶問。唯一堅密身一切
塵中現。又云。佛身充¶滿於法界。普現一切群生前。於
此二途請師¶說。師曰。唯一堅密身一切塵中現。　僧
問。如¶何是古佛心。師曰。汝疑阿那箇不是。　問如何¶
是常在底人。師曰。更問阿誰。¶

******* 前撫州龍濟山紹修禪師法嗣
:PROPERTIES:
:head: 龍濟修禪師法嗣
:END:
¶

******** 河東廣原和尚
河東廣原和尚。　僧問。如何是佛法大意。師示¶偈曰。¶
剎剎現形儀塵塵具覺知¶性源常鼓浪不悟未曾移¶

******* 前衡嶽南臺守安禪師法嗣
:PROPERTIES:
:head: 南臺安禪師法嗣
:END:
¶

******** 襄州鷲嶺善美禪師
襄州鷲嶺善美禪師　僧問。如何是鷲嶺境。¶師曰。峴
山對碧玉江水往南流。曰如何是境¶中人。師曰。有什
<pb:ZB6q0003_TK_0653b2>
麼事。　問百川異流還歸大海。¶未審大海有幾滴。師
曰。汝還到海也未。曰到¶海後如何。師曰。明日來向汝
道。¶

******* 前漳州隆壽院無逸禪師法嗣
:PROPERTIES:
:head: 隆壽逸禪師法嗣
:END:
¶

******** 漳州隆壽法騫禪師
漳州隆壽法騫禪師泉州晉江縣人也。姓施氏。母¶廖
氏始娠頓惡葷腥。及長捨於本州開元寺<md:ZB6q0003_T_026-0421b>¶菩提院出
家納戒。詣漳州參逸和尚得旨。刺¶史陳洪銛請開堂
住持　上堂曰。今¶日隆壽。出世三世諸佛森羅萬象
同時出世¶同時轉法輪。諸人還見麼。　僧問。如何是
隆壽¶境。師曰。無汝插足處。曰如何是境中人。師¶曰。未
識境在。　有僧到參。至明日入方丈請師¶心要。師曰。
昨日相逢序起居。今朝相見事還¶如。如何却覓呈心
<pb:ZB6q0003_TK_0654a1>
要。心要如何特地疎。¶

******* 前廬山歸宗寺道詮禪師法嗣
:PROPERTIES:
:head: 歸宗詮禪師法嗣
:END:
¶

******** 筠州九峯義詮禪師
筠州九峯義詮禪師。　僧問。如何是祖師西來¶意。師
曰。有力者負之而趨。¶

******* 前眉州黃龍繼達禪師法嗣
:PROPERTIES:
:head: 黃龍達禪師法嗣
:END:
¶

******** 第二世黃龍和尚
眉州黃龍第二世和尚。　僧問。如何是密室。師¶曰。斫
不開。曰如何是密室中人。師曰。非男女¶相。　問國內
按劍者是誰。師曰。昌福。曰忽遇尊¶貴時如何。師曰。不
遺。¶

******* 前朗州梁山緣觀禪師法嗣
:PROPERTIES:
:head: 梁山觀禪師法嗣
:END:
¶

******** 郢州大陽山警玄禪師
郢州大陽山警玄禪師。江憂張氏子依智通禪師出
家十九為大僧聽圓覺了義講席無能及者遂遊方
<pb:ZB6q0003_TK_0654a2>
初到渠山問如何是無相道塲山指觀音曰這箇是
呉處士畫師擬進語山急索曰這箇是有相底那箇
是無相底師遂有省便禮拜山曰何不道取一句師
曰道即不辭恐土紙筆山笑曰此語上碑去在　住
後僧問。叢林浩浩法鼓¶喧喧。向上宗乘如何舉唱。師
曰。他無箇消息¶爭肯應當。曰今日宗乘已蒙師指示。未審
法¶嗣嗣何人。師曰。梁山點出秦時鏡。長慶峯前¶一樣
輝。　問如何是大陽境。師曰。孤鶴老猿¶啼谷韻。瘦松
寒竹鎖青煙。曰如何是境中人。¶師曰。作麼作麼。　問
如何是大陽家風。師曰。滿¶缾傾不出大地勿饑人。　
問如何是佛。師曰。汝¶何不是佛。曰學人不會時如何。
師曰。迢然不¶挂三秋月。一句當陽豈在燈。　問如何
<pb:ZB6q0003_TK_0654b1>
是祖師¶西來意。師曰。解問不當。曰學人不會時如何。¶
師曰。陝府鐵牛人皆嚮。卞和得玉至今傳。　問<md:ZB6q0003_T_026-0421c>¶如何
是大陽透法身底句。師曰。大洋海底紅¶塵起。須彌頂
上水橫流。　問牛頭未見四祖時¶為什麼百鳥銜華。
師曰。出戶烏雞頭戴雪。曰¶見後為什麼不銜華。師曰。
杲日當天後烏雞¶出戶飛。¶師神觀奇偉有威重從見
稚中日秖一食自以先德付授之重足不越限脇不
至席年八十嘆無可以繼者遂作偈并皮履布直裰
寄浮山遠禪師使為求法器偈曰揚廣山頭草憑君
待●●異苗翻茂處深密固靈根偈尾六得法者潜
眾十年方可闡揚遠拜而受之天聖五年七月十九
日陞座辭眾示寂塔于本山

<pb:ZB6q0003_TK_0654b2>
****** 第十世
:PROPERTIES:
:head: 清源下第十世
:END:
¶

******* 前天台山德韶國師法嗣
:PROPERTIES:
:head: 天台山韶國師法嗣
:END:
¶

******** 杭州永明寺延壽禪師
杭州慧日永明寺智覺禪師延壽。餘杭人也。¶姓王氏。
總角之歲歸心佛乘。既冠不茹葷。日¶唯一食。持法華
經七行俱下。才六旬悉能¶誦之。感群羊跪聽。年二十
八為華亭鎮將。屬¶翠巖永明大師遷止龍冊寺大闡玄
化。時吳¶越文穆王知師慕道。乃從其志放令出家。禮¶
翠巖為師。執勞供眾都忘身宰。衣不繒纊食¶無重味。
野蔬布襦以遣朝夕。尋往天台山天¶柱峯九旬習定。
有鳥類尺鷃巢于衣襵中。¶暨謁韶國師一見而深器
之密授玄旨。仍謂¶師曰。汝與元帥有緣。他日大興佛
事密受記。¶初住明州雪竇山學侶臻湊(咸平元年賜額曰資聖寺)上堂¶曰。
<pb:ZB6q0003_TK_0655a1>
雪竇遮裏迅瀑千尋不停纖粟。奇巖萬仞¶無立足處。
汝等諸人向什麼處進步。僧¶問。雪竇一徑如何履踐。
師曰。步步寒華結言¶言徹底氷。建隆元年忠懿王請
居靈隱山¶新寺為第一世。明年復請住永明大道場
為¶第二世。眾盈二千。　僧問。如何是永明妙旨。¶師曰。
更添香著。曰謝師指示。師曰。且喜勿交¶涉。師有偈曰。¶欲
識永明旨門前一湖水¶日照光明生風來波浪起<md:ZB6q0003_T_026-0422a>¶　
問學人久在永明。為什麼不會永明家風。師¶曰。不會
處會取。曰不會處如何會。師曰。牛胎¶生象子碧海起
紅塵。　問成佛成祖亦出不得。¶六道輪迴亦出不得。
未審出箇什麼不得。師¶曰。出汝問處不得。　問承教
有言。一切諸佛及¶佛法皆從此經出。如何是此經。師
<pb:ZB6q0003_TK_0655a2>
曰。長時轉¶不停非義亦非聲。曰如何受持。師曰。若欲
受¶持者應須用眼聽。問如何是大圓鏡。師曰。破¶砂
盆。師居永明道場十五載。度弟子一千七¶百人。開寶七年
入天台山度戒約萬餘人。常¶與七眾受菩薩戒。夜施
鬼神食。朝放諸生類¶不可稱算。六時散華。行道餘力
念法華經一¶萬三千部。著宗鏡錄一百卷。詩偈賦詠
凡千¶萬言。播于海外。高麗國王覽師言教。遣使¶齎書
敘弟子之禮。奉金線織成袈裟紫水精¶數珠金澡罐
等。彼國僧三十六人親承印記。¶前後歸本國各化一
方。以開寶八年乙亥十¶二月示疾。二十六日辰時焚
香告眾跏趺而¶亡。明年正月六日塔于大慈山。壽七
十二。臘¶四十二。¶

<pb:ZB6q0003_TK_0655b1>
******** 溫州大寧可弘禪師
溫州大寧院可弘禪師。　僧問。如何是正真一¶路。師
曰。七顛八倒。曰恁麼即法門無別去也。¶師曰。我知汝
錯會去。　問皎皎地無一絲頭時¶如何。師曰。話頭已
墮。曰乞師指示。師曰。適¶來亦不虛設。　問向上宗乘
請師舉揚。師曰。汝¶問太遲生。曰恁麼即不仙陀去也。
師曰。深知¶汝恁麼去。¶

******** 蘇州長壽朋彥大師
蘇州安國長壽院朋彥大師永嘉人也。姓秦¶氏本州
開元寺受業。初參婺州金鱗寶資和<md:ZB6q0003_T_026-0422b>¶尚。後因慧明禪師激
發而歸于天台之室悟¶正法眼。自此隨緣闡法盛化。姑蘇
節帥錢仁¶奉禮重創院請轉法輪。本國賜紫衣。署廣
法¶大師。　僧問。如何是玄旨。師曰。四稜塌地。　問¶如
何是絕絲豪底法。師曰。山河大地。曰恁¶麼則即相而
<pb:ZB6q0003_TK_0655b2>
無相也。師曰。也是狂言。　問如何¶是徑直之言。師曰。
千迂萬曲曰恁麼即無不¶總是也。師曰。是何言歟。　
問如何是道。師曰。¶跛涉不易。師建隆二年辛酉以住
持付門人¶法齊繼世說法。即其年四月六日示滅。壽四¶
十九。臘三十五。¶

******** 杭州五雲山志逢大師
杭州五雲山華嚴道場志逢大師餘杭人也。¶生惡葷
血膚體香潔。幼歲出家于本邑東山¶朗瞻院。依年受
具。通貫三學了達性相。嘗夢¶升須彌山覩三佛列坐。
初釋迦次彌勒皆禮¶其足。唯不識第三佛。但仰視而
已。時釋迦示¶之曰。此是彌勒補處師子月佛。師方作
禮。¶覺後因閱大藏經乃符所夢。天福中遊方抵¶天台
參國師。賓主緣契頓發玄¶祕。一日因入普賢殿中宴坐。
<pb:ZB6q0003_TK_0656a1>
倏有一神人跪¶膝于前。師問汝其誰乎。曰護戒神也。
師¶曰。吾患有宿愆未殄汝知之乎。曰師有何罪¶唯一
小過耳。師曰。何也。曰凡折鉢水亦施主¶物。每傾棄非
所宜也。言訖而隱。師自此¶洗鉢水盡飲之。積久因致
脾胃疾。十載方愈¶(凡折退飲食及涕唾便利等。並宜鳴指默念呪發施心而傾棄之)
吳越國王嚮其道¶風。召賜紫署普覺大師。命住臨安
功臣院。¶玄侶輻湊。　上堂曰。諸上座捨一知識而參¶
一知識。盡學善財南游之式樣也。且問上座。<md:ZB6q0003_T_026-0422c>¶只如善
財禮辭文殊擬登妙峯山謁德雲比丘。¶及到彼所何
以德雲却於別峯相見。夫教意祖¶意同一方便終無別
理。彼若明得此亦昭然。¶諸上座即今簇著老僧。是相
見是不相見。此¶處是妙峯是別峯。脫或從此省去。可
<pb:ZB6q0003_TK_0656a2>
謂不孤¶負老僧。亦常見德雲比丘。未甞剎那相捨離。¶
還信得及麼。　僧問。叢林舉唱曲為今時。如何¶是功
臣的的意。師曰。見麼。曰恁麼即大眾咸¶欣也。師曰。將
謂師子兒。　問佛佛授手祖祖傳¶心。未審和尚傳箇
什麼。師曰。汝承當得麼。曰¶學人承當不得。還別有人
承當得否。師曰。大¶眾笑汝。　問如何是如來藏。師曰。
恰問著。　問如¶何是諸佛機。師曰。道是得麼。　上堂
良¶久曰。大眾看看。便下座。開寶初忠懿¶王創普門精
舍。三請住持¶　上堂曰。古德為法行脚實不憚勤¶勞。如
雪峯和尚三迴到投子九度上洞山。盤¶桓往返尚求箇入路不
得。看汝近世參學人。¶才跨門來便待老僧接引指示
說禪。且汝欲¶造玄極之道。豈同等閑。況此事悟亦有
<pb:ZB6q0003_TK_0656b1>
時。¶躁求焉得。汝等要知悟時麼。如今各且下去¶堂中
靜坐。直待仰家峯點頭。老僧即為汝¶說也。僧出曰。仰
家峯點頭也請師說。師曰。¶大眾且道。此僧會老僧語
不會老僧語。其僧¶禮拜。師曰。今日偶然失鑒。　問如
何是普門家¶風。師曰。幾人觀不足。曰如何是普門境。
師¶曰。汝到處且問家風了休。開寶四年固辭¶國主。稱
年老願依林泉頤養。時大將凌超以¶五雲山新創華
嚴道場。奉施為終老之所。雍<md:ZB6q0003_T_026-0423a>¶熙二年乙酉十一月忽
示疾。二十五日命侍¶僧辦香水盥沐跏趺而坐。良久
告寂。壽七十¶七。臘五十八。塔曰寶峯常照。¶

******** 杭州報恩法端禪師
杭州報恩光教寺慧月禪師法端　上堂¶曰。數夜與
諸上座東語西話猶未盡其源。今¶日與諸上座大開
<pb:ZB6q0003_TK_0656b2>
方便一時說却。還願樂也¶無。久立珍重。　僧問。學人
恁麼上來請師接。¶師曰。不接。曰為什麼不接。師曰。為
汝太靈¶利。¶

******** 杭州報恩紹安禪師
杭州報恩光教寺通辯明達禪師紹安¶　上堂曰。一
句染神萬劫不朽。今日為諸上座¶舉一句。分明記取
珍重。　僧問。大眾側聆請師¶不吝。師曰。奇怪。曰恁麼
即今日得遇於師¶也。師曰。是何言歟。　示眾曰。幸有
樓臺¶匝地常提祖印。不妨諸上座參取。久立珍重。¶　
問如何是和尚家風。師曰。一切處見成。曰恁¶麼即亘
古亘今也。師曰。莫閑言語。¶

******** 福州廣平守威禪師
福州廣平院守威宗一禪師福州侯官人也。¶西峯山
受業。參天台得旨。國師授之法衣。時¶有僧問。太庾嶺
<pb:ZB6q0003_TK_0657a1>
頭提不起。如何傳授於師。¶師拈起衣曰。有人敢道
天台得麼。時吳越忠¶懿王嚮德命闡法住持。署于師名玄
徒臻萃。¶　上堂曰。達磨大師云。吾法三千年後不¶移
絲髮。山僧今日不移達磨絲髮。先達之者¶共相證明。
若未達者不移絲髮。　僧問。洪鍾韻¶絕大眾臨筵。祖
意西來請師提唱。師曰。洪鍾¶韻絕大眾臨筵。　問古
人云。任汝千聖見我有¶天真佛。如何是天真佛。師曰。
千聖是弟。　問¶如何是廣平家風。師曰。誰不受用。　
師後遷住<md:ZB6q0003_T_026-0423b>¶怡山長慶。上堂謂眾曰。不用開經作梵。不用¶展鈔牒科。
還有理論處也無。設有理論處乃¶是方便之譚。宗乘
事作麼生。　僧問。如何是西¶來意。師曰。未曾有人答
得。曰請師方便。師¶曰。何不更問。師後終于長慶。¶

<pb:ZB6q0003_TK_0657a2>
******** 杭州報恩永安禪師
杭州報恩光教寺第五世住永安禪師溫州永¶嘉人也。
姓翁氏。幼歲依本郡彙征大師出家。¶後唐天成中隨
本師入國。忠懿王命征¶為僧正。師尤不喜俗務。擬潛
往閩川投訪禪。¶會屬路岐艱阻。遂迴天台山結茆。尋
遇¶國師開示頓悟本心乃辭出山。征聞于¶王。初命住
越州清泰院。次召居上寺署¶正覺空慧禪師。　上堂
曰。十方諸佛一時雲¶集。與諸上座證明。諸上座與諸
佛一時證明。¶還信麼。切忌卜度。　僧問。四眾雲臻如
何舉唱。¶師曰。若到諸方切莫錯舉。曰非但學人大眾¶
有賴。師曰。禮拜著。　僧問。五乘三藏委者頗¶多。祖意
西來乞師指示。師曰。五乘三藏。曰¶向上還有事也無。
師曰。汝却靈利。　問如何是¶大作佛事。師曰。嫌什麼。
<pb:ZB6q0003_TK_0657b1>
曰恁麼即親承摩頂¶去也。師曰。何處見世尊。　問如
何是西來意。師¶曰。汝過遮邊立。僧移步。師曰。會麼。曰
不會。¶師示偈曰。¶汝問西來意且過遮邊立¶昨夜三更
時雨打虛空濕¶電影豁然明不似蚰蜓急¶　開寶七
年甲戌夏六月示疾。告眾為別。時¶有僧問。昔日如來
正法迦葉親傳。未審和尚¶玄風百年後如何體會。師
曰。汝什麼處見迦<md:ZB6q0003_T_026-0423c>¶葉來。曰恁麼即信受奉行不忘斯
旨也。師曰。¶佛法不是遮箇道理。言訖坐亡。壽六十四。
臘¶四十四。既闍維而舌不壞。柔軟如紅蓮葉。今¶藏于
普賢道場中。師以華嚴李長者釋論旨¶趣宏奧。因將合
經成百二十卷雕印。遍行天¶下。¶

******** 廣州光聖師護禪師
廣州光聖道場師護禪師閩越人也。自天台¶得法化
<pb:ZB6q0003_TK_0657b2>
行嶺表。國主劉氏待以師禮。創大伽¶藍請師居焉。署
大義之號。　僧問。昔日梵王請¶佛今日國主臨筵。祖
嗣西來如何舉唱。師¶曰。不要西來。山僧已舉唱了也。
曰豈無方¶便。師曰。適來豈不是方便。　問國王三請
來坐¶道場。未審和尚法嗣何方。師曰。一聲鼕¶鼓萬戶
齊窺。曰恁麼即天台妙旨光聖親承¶也。師曰。莫亂道。
問學人乍入叢林西來妙訣¶乞師指示。師曰。汝未入
叢林我已示汝了也。¶曰如何領會。師曰。不要領會。¶

******** 杭州奉先清昱禪師
杭州奉先寺清昱禪師永嘉人也。得法於天¶台國師。
忠懿王召入問道。命軍使薛溫¶於西湖創奉先。¶居之
署圓通妙覺禪師。　僧問。如¶何是西來意。師曰。高聲
舉似大眾。師開寶中¶示滅于本寺。¶

<pb:ZB6q0003_TK_0658a1>
******** 天台普聞智勤禪師
台州紫凝普聞寺智勤禪師。　僧問。如¶何是空手把
鋤頭。師曰。但恁麼諦信。曰如何¶是步行騎水牛。師曰。
汝自何來。　有頌示眾¶曰。¶今年五十五脚未蹋寸土¶
山河是眼睛大海是我肚<md:ZB6q0003_T_026-0424a>¶太平興國四年例試僧
經業。山門老宿各寫¶法名。唯師不閑書札。時通判李
憲問。世¶尊還解書也無。師曰。天下人知。淳化初不¶疾
命侍僧開浴。浴訖垂誡徒眾安坐而逝。塔¶于本山。三
年後門人遷塔。發龕覩師¶。容儀儼若髭髮仍長。迎入
新塔。¶

******** 溫州雁蕩願齊禪師
溫州雁蕩山願齊禪師錢塘人也。姓江氏。少¶依水心
寺紹巖禪師出家受具。初習智者教¶精研止觀圓融
行門。後參天台國師發明玄¶奧。乃住雁蕩山。開寶五年吳
<pb:ZB6q0003_TK_0658a2>
越王長子。於西¶關建光慶寺請師開法住持。仍於城下諸
禪¶眾中訪求名行三百人同入新寺。　上堂¶僧問。夜
月舒光為什麼碧潭無影。師曰。作家¶弄影漢。其僧從
東過西立。師曰。不唯弄影兼¶乃怖頭。師居之未幾固
辭入山。太平興國中¶示滅。¶

******** 杭州普門希辯禪師
杭州普門寺希辯禪師蘇州常熟人也。幼出¶家禮本
邑延福院啟祥禪師落髮具戒。詣楞¶伽山聽律。尋謁
天台受心印。乾德初忠¶懿王命住越州清泰院。署慧
智禪師。開寶中¶召居上寺　上堂曰。山僧素乏¶知見。
復寡聞持。頃雖侍坐於山中。和尚亦不¶蒙一句開示。
以至今日與諸仁者聚會。更無一¶法可相助發。何況
能為諸仁者。區別緇素商¶量古今。還怪得山僧麼。若
<pb:ZB6q0003_TK_0658b1>
有怪者且道。此¶人具眼不具眼。有賓主義無賓主義。
晚學初¶機必須審細。　僧問。如何是普門示現神¶通
事。師曰。恁麼即闍梨怪老僧也。曰不怪時¶如何。師
曰。汝且下堂裏思惟去。太平興國三<md:ZB6q0003_T_026-0424b>¶年吳越王入覲。
師隨寶塔至見于滋福殿。賜¶紫號慧明大師。端拱中
上言願還故里。詔從¶之賜御製詩。忠懿王施金。於常
熟本山院¶創塼浮圖七級高二百尺。功既就。至道三
年¶八月二十五日示疾而逝。壽七十七。臘六十¶三。塔
于院之西北隅。¶

******** 杭州光慶遇安禪師
杭州光慶寺遇安禪師錢塘人也。姓沈氏。丱¶歲出家。
于天台華頂峯禮庵主重蕭披剃依¶年受具。尋遇本
山韶國師密契宗旨。乾德中¶吳越忠懿王命住北關傾心
<pb:ZB6q0003_TK_0658b2>
院。又召入居天¶龍寺。開寶七年甲戌安僖王請於光
慶寺攝¶眾。署善智禪師。　上堂僧問。無價寶珠請¶師
分付。師曰。善能吐露。曰恁麼即人人具足¶也。師曰。珠
在什麼處。僧乃禮拜。師曰。也是¶虛言。　問提綱舉領盡
立主賓。如何是主。師曰。¶深委此問。曰如何是賓。師曰。
適來向汝道什¶麼。曰賓主道合時如何。師曰。其令不
行。　問心¶月孤圓光吞萬象。如何是吞萬象底光。師
曰。¶大眾總見汝恁麼。問曰。光吞萬象從師道心。¶月孤
圓意若何。師曰。抖擻精神著。曰鷺倚雪¶巢猶可辨。光
吞萬象事難明。師曰。謹退。　問¶青山緣水處處分明。
和尚家風乞垂一句。師¶曰。盡被汝道了也。曰未必如
斯請師答話。師¶曰。不用閑言。又一僧方禮拜。師曰。問
<pb:ZB6q0003_TK_0659a1>
答俱¶備。僧擬伸問。師乃叱之。　示眾曰。欲¶識曹谿旨。
雲飛前面山。分明真實箇。不用別¶追攀。　問承古德有
言。井底紅塵生山頭波浪¶起。未審此意如何。師曰。若
到諸方但恁麼¶問。曰和尚意旨如何。師曰。適來向汝
道什麼。<md:ZB6q0003_T_026-0424c>¶師又曰。古今相承皆云。塵生井底浪起山頭。¶結
子空華生兒石女。且作麼生會。莫是和聲¶送事就物
呈心句裏藏鋒聲前全露麼。莫是¶有名無體異唱玄
譚麼。上座自會即得古人¶意旨。不然既恁麼會不
得合作麼生會。上座¶欲得會麼。但看泥牛行處陽焰
翻波。木馬嘶¶時空華墜影。聖凡如此道理分明。何須
久立¶珍重。太平興國三年隨寶塔見于滋福殿。賜¶紫
號朗智大師。淳化初還光慶舊寺。三年九¶月二十一
<pb:ZB6q0003_TK_0659a2>
日歸寂。¶

******** 天台般若友蟾禪師
天台山般若寺友蟾禪師錢塘臨安人也。幼¶歲出家。
於本邑東山朗瞻院得度。聞天台國¶師盛化。遠趨函丈密
印心地。初命住雲居普¶賢院。僧侶咸湊。忠懿王署慈
悟禪師。遷¶止上寺眾盈五百。　僧問。鼓聲才動大眾
雲臻。¶向上宗乘請師舉唱。師曰。虧汝什麼。曰恁麼¶即
人人盡霑恩去也。師曰。莫亂道。雍熙三年¶以山門付
于受業弟子隆一繼踵開法。至¶淳化初示滅。歸葬于
本山。¶

******** 婺州智者全肯禪師
婺州智者寺全肯禪師。初參天台。台問。¶汝名什麼。曰
全肯。台曰。肯箇什麼。¶師於言下有省乃禮拜。住後僧
問。有人不肯。還甘也無。師¶曰。若人問我即向伊道。太
<pb:ZB6q0003_TK_0659b1>
平興國中以¶法子紹忠繼世說法。尋於本寺歸¶寂。¶

******** 福州玉泉義隆禪師
福州玉泉義隆禪師。　上堂曰。山河大地盡在¶諸人
眼睛裏。因什麼說會與不會。時有僧問¶曰。山河大地眼
睛裏。師今欲更指歸誰。師曰。¶只為上座去處分明。曰
若不上來伸此問。焉<md:ZB6q0003_T_026-0425a>¶知方便不虛施。師曰。依俙似曲
才堪聽。又被¶風吹別調中。¶

******** 杭州龍冊曉榮禪師
杭州龍冊寺曉榮禪師溫州白鹿人¶也。姓鄧氏。幼依
瑞鹿寺出家登戒。聞國¶師盛化。遂入山參禮受心法。
初住杭州富陽¶淨福院。後住上寺。二處皆聚徒開法。
僧¶問。祖祖相傳未審和尚傳阿誰。師曰。汝還識¶得祖
未。　僧慧文問。如何是真實沙門。師曰。¶汝是慧文。　
問如何是般若大神珠。師曰。般若¶大神珠分形萬億
<pb:ZB6q0003_TK_0659b2>
軀。塵塵彰妙體剎剎盡毘¶盧。　問日用事如何。師曰。
一念周沙界。日用¶萬般通。湛然常寂滅。常轉自家風。
一日坐¶妙善臺受大眾小參。僧問。向上事即不問。¶如
何是妙善臺中的的意。師曰。若到諸方分¶明舉似。曰
恁麼即雲有出山勢水無投㵎聲。¶師乃叱之。師淳化元
年庚寅八月二十九日¶於秀州靈光寺淨土院歸寂。
預告門人致書¶辭同道。壽七十一。臘五十六。¶

******** 杭州功臣慶蕭禪師
杭州臨安縣功臣院慶蕭禪師。　僧問。如何是¶功臣
家風。師曰明暗色空。曰恁麼即諸法無¶生去也。師曰。
汝喚什麼作諸法。師乃頌曰。¶功臣家風明暗色空法法
非異¶心心自通恁麼會得諸佛真宗¶

******** 越州稱心敬璡禪師
越州稱心敬璡禪師。　僧問。結束囊裝請師分¶付。師
<pb:ZB6q0003_TK_0660a1>
曰。莫諱。曰什麼處孤負和尚。師曰。却¶是汝孤負我。後
遷住杭州保安院示滅。¶

******** 福州嚴峯師朮禪師
福州嚴峯師朮禪師。　開堂升座。極樂¶和尚問。大眾
顒望請震法雷。師曰。大眾還¶會麼還辨得麼。今日不
異靈山。乃至諸佛國<md:ZB6q0003_T_026-0425b>¶土天上人間總皆如是。亘古亘
今常無變異。¶作麼生會無變異底道理。若會得。無¶邊
剎境自他不隔於豪端。十世古今始終不¶移於當念。
問靈山一會迦葉親聞。嚴峯¶一會誰是聞者。師曰。問
者不弱。　問如何是文¶殊。師曰。來處甚分明。¶

******** 潞州華嚴慧達禪師
潞州華嚴慧達禪師。　僧問。如何是古佛心。師¶曰。山
河大地。　問如何是華嚴境。師曰。滿目無¶形影。¶

******** 越州清泰道圓禪師
越州剡縣清泰院道圓禪師。　僧問。亡僧遷化¶向什
<pb:ZB6q0003_TK_0660a2>
麼處去也。師曰。今日遷化。嶺中上座¶　問。如何是祖
師西來意。師曰。不可向汝道庭¶前柏樹子。¶

******** 杭州九曲慶祥禪師
杭州九曲觀音院慶祥禪師餘杭人也。姓沈¶氏。身長
七尺餘。辯才冠眾多聞強記。時天台¶門下推為傑出。
僧問。險惡道中以何為津梁。¶師曰。以此為津梁。曰如
何是此。師曰。築著汝¶鼻孔。¶

******** 杭州開化行明大師
杭州開化寺傳法大師行明。本州人也。姓于¶氏。少投
雪竇智覺禪師披剃。及覺¶遷永明遂入¶天台國師之
室受記迴永明。翼贊本師。海眾¶傾仰。開寶八年覺歸
寂。師遂住能仁寺。忠¶懿王建大和寺(太宗賜號開化)延請住
持二¶處。皆聚徒說法。　僧問。如何是開化門中流出¶
方便。師曰。日日潮音兩度聞。　問如何是無盡¶燈。師
<pb:ZB6q0003_TK_0660b1>
曰。謝闍梨照燭。太宗皇帝賜紫衣師號。¶咸平四年四月六
日示滅。¶

******** 越州開善義圓禪師
越州蕭山縣漁浦開善寺義圓禪師。　僧問。一<md:ZB6q0003_T_026-0425c>¶年去
一年來。方便門中請師開。師曰。分明記¶取。曰恁麼即
昔時師子吼今日象王迴。師曰。¶且喜勿交涉。¶

******** 溫州瑞鹿遇安禪師
溫州瑞鹿寺上方遇安禪師福州人也。得法¶於天台。
又常閱首楞嚴到知見立知即無明本知見無見斯
即涅槃師乃破句讀曰知見立　知即無明本　知
見無　見斯即涅槃於此有省有人語師曰破句了
也師曰此是我悟處畢生不易時謂之安楞嚴¶。至道
元年春將示滅。有嗣子蘊¶仁侍坐。師乃說偈曰。¶不是
嶺頭携得事豈從雞足付將來¶自古聖賢皆若此非
<pb:ZB6q0003_TK_0660b2>
吾今日為君裁¶付囑。已●身易衣安坐。令舁棺¶至室。
良久自入棺。經三日門人¶啟棺覩。師右脅吉祥而臥。
四眾哀慟師¶乃再起上堂說法。訶責垂誡曰。此度更
啟¶吾棺者非吾之子。言訖復入棺長往。¶

******** 杭州龍華慧居禪師
杭州龍華寺慧居禪師閩越人也。自天台領¶旨。忠懿王
命住上寺。　開堂示眾¶曰。從上宗乘到此如何。舉唱。
只¶如釋迦如來說一代時教。如瓶注水。古德尚¶云。猶
如夢事寱語一般。且道古德據什麼道¶理便恁麼道。還會
麼。大施門開何曾擁塞。生¶凡育聖不漏纖塵。言凡則
全凡。舉聖則全聖。¶凡聖不相待箇箇獨尊。所以道
山河大地長¶時說法長時放光。地水火風一一如是。
時有¶僧出禮拜。師曰。好箇問頭如法問來。僧方¶進前。
<pb:ZB6q0003_TK_0661a1>
師曰。又勿交涉也。僧問。諸佛出世放¶光動地。和尚出
世有何祥瑞。師曰。話頭自¶破。　上堂曰。龍華遮裏也
只是拈柴¶擇菜。上來下去晨朝一粥。齋時一飯睡後
喫¶茶。但恁麼參取珍重。　問學人未明自己。<md:ZB6q0003_T_026-0426a>¶如何辨
得淺深。師曰。識取自己眼。曰如何是¶自己眼。師曰。向
汝道什麼。¶

******** 婺州齊雲遇臻禪師
婺州齊雲山遇臻禪師越州人也。姓楊氏。幼¶歲依本
州大善寺出家。年滿登具。預天台之¶室親承印記。住
齊雲山宴居。法侶咸湊。　僧¶問。如何是無縫塔。師曰。
五六尺。其僧禮拜。¶師曰。塔倒也。　問圓明了知為什
麼不因心念。¶師曰。圓明了知。曰何異心念。師曰。汝喚
什麼¶作心念。　秋夕閑坐。偶成頌曰。¶秋庭肅肅風颾
<pb:ZB6q0003_TK_0661a2>
颾寒星列空蟾魄高¶搘頤靜坐神不勞鳥窠無端拈
布毛¶¶至道中卒于大善寺。¶

******** 溫州瑞鹿寺本先禪師
溫州瑞鹿寺本先禪師溫州永嘉人也。姓鄭¶氏。幼歲
於本州集慶院出家。納戒於天台國¶清寺。參國師¶導
以非風幡動仁者心動之語。師即悟解。¶後乃示徒曰。
吾初學天台法門諸下便薦。然¶千日之內四儀之中。
似物礙膺。如讎同所。千¶日之後一日之中物不礙膺
讎不同所。當下¶安樂頓覺前咎。乃述頌三首。　一非
風幡動仁¶者心動。頌曰。¶非風幡動唯心動自古相傳
直至今¶今後水雲徒欲曉祖師真實好知音¶　二見
色便見心。頌曰。¶若是見色便見心人來問著方難答¶
若求道理說多般孤負平生三事衲¶　三明自己。頌
<pb:ZB6q0003_TK_0661b1>
曰。¶曠大劫來秖如是如是同天亦同地<md:ZB6q0003_T_026-0426b>¶同地同天作
麼形作麼形兮無不是¶師自爾足不歷城邑。手不度
財貨。不設臥具。¶不衣繭絲。卯齋終日宴坐。申旦誨誘
徒眾。¶踰三十載其志彌厲。　示眾云。爾等¶諸人還見
竹林蘭若山水院舍人眾麼。若道¶見則心外有法。若
道不見焉奈竹林蘭若山¶水院舍人眾現在摐然地。
還會恁麼告示麼。¶若會不妨靈利。無事莫立。　示眾
云。佛身充¶滿於法界。普現一切群生前。隨緣赴感靡
不¶周。而常處此菩提座。若道佛身充滿於法界¶去。菩
薩界緣覺界聲聞界天界修羅界人界¶畜生界餓鬼
地獄界。如是等界應須勿有蹤¶跡去始得。為什麼有此二
三¶既成二三。作麼¶生說。是充滿法界底佛身。向遮裏
<pb:ZB6q0003_TK_0661b2>
為爾等亂¶道。還得麼。於遮箇說話若也薦得。不妨省
心¶力。若也薦不得且道。不歷僧祇獲法身。¶是箇甚麼
人。彼此出浴勞倦不妨且退。　示眾¶云。大凡參學未
必學問話是。參學未必¶學揀話是。參學未必學代語
是。參學未必學¶別語是。參學未必學捻破經論中奇
特言語¶是。參學未必捻破祖師奇特言語是。參學¶若
於如是等參學。任爾七通八達。於佛法¶中儻無箇實
見處。喚作乾慧之徒。豈不聞古¶德云。聰明不敵生死。
乾慧豈免苦輪。諸人若¶也參學。應須真實參學。始得
行¶時行時參取。立時立時參取。坐時坐時參取。¶眠時
眠時參取。語時語時參取。默時默時參¶取。一切作務
時一切作務時參取。既向如是<md:ZB6q0003_T_026-0426c>¶等時參。且道參箇甚
<pb:ZB6q0003_TK_0662a1>
麼人參箇什麼語。到遮裏¶須自有箇明白處始得。若
不如是喚作造¶次之流則無究了之旨。　又云。幽林
鳥叫碧㵎魚跳。¶雲片展張瀑聲嗚咽。爾等還知得如
是多景¶象示爾等箇入處麼。若也知得不妨參取好。¶
又云。天台教中說文殊觀音普賢三門。文殊¶門者一
切色。觀音門者一切聲。普賢門者不¶動步。而到我道。
文殊門者不是一切色。觀音¶門者不是一切聲。普賢
門者是箇什麼。莫道¶別却天台教說話。無事且退。　
上堂舉僧問長沙南泉遷化¶向甚處去。沙曰東家作
驢西家作馬。若是求出三¶界修行底人。聞遮箇言語
不妨狐疑不妨驚¶怛。南泉遷化向甚處去。東家作驢
西家作馬。¶或會云。千變萬化不出真常。¶或會云。須會
<pb:ZB6q0003_TK_0662a2>
異類¶中行始會得遮箇言語。¶或會云。東家是南泉西¶
家是南泉。¶或會云。東家郎君子西家郎君子。¶或¶會云。
東家是什麼西家是什麼。¶或會云。乃作驢¶叫又作馬
嘶。¶或會云。喚什麼作東家驢。喚甚¶麼作西家馬。¶或會
云。既問遷化答在問處。¶或會¶云。作露柱處去也。¶或會
云。東家作驢虧南泉甚處。<md:ZB6q0003_T_026-0427a>¶西家作馬虧南泉甚處。如
是諸家會也。總於¶佛法有安樂處。南泉遷化向甚處
去。東家作¶驢西家作馬。學人不會。要騎便騎要下便
下。¶遮箇答話不消得多道理而會。若見法界性¶去也
勿多事。珍重。　又云。晨朝起來洗手面盥¶漱了喫茶。
喫茶了佛前禮拜。佛前禮拜了和¶尚主事處問訊。和
尚主事處問訊了僧堂裏¶行益。僧堂裏行益了上堂
<pb:ZB6q0003_TK_0662b1>
喫粥。上堂喫粥了¶歸下處打睡。歸下處打睡了起來
洗手面盥¶漱。起來洗手面盥漱了喫茶。喫茶了東事
西¶事。東事西事了齋時僧堂裏行益。齋時僧堂¶裏行
益了上堂喫飯。上堂喫飯了盥漱。盥漱¶了喫茶。喫茶
了東事西事。東事西事了黃昏¶唱禮。黃唱禮昏了僧
堂前喝參。僧堂前喝參¶了主事處喝參。主事處喝參
了和尚處問訊。¶和尚處問訊了初夜唱禮。初夜唱禮
了僧堂¶前喝珍重。僧堂前喝珍重了和尚處問訊。和¶
尚處問訊了禮拜行道誦經念佛。如此之外¶或往莊
上。或入郡中。或歸俗家。或到市肆。¶既有如是等運為。
且作麼生說箇勿轉動相¶底道理。且作麼生說箇那
伽常在定無有不¶定體底道理。還說得麼。若也說得
<pb:ZB6q0003_TK_0662b2>
一任說取。¶珍重。　又云。鑑中形影唯憑鑑光顯現。爾
等諸¶人所作一切事。且道唯憑箇什麼顯現。還知¶得
麼。若也知得於參學中千足萬足。無事莫¶立。　又云。
爾等諸人夜間眠熟不知一切。既不¶知一切。且問。爾
等那時有本來性。無本若道那時¶有本來性。那時又
不知一切與死無異。若道¶那時無本來性。睡眠。忽省
覺知如故。<md:ZB6q0003_T_026-0427b>¶還會麼。不知一切與死無異。睡眠忽省覺
知¶如故。如是等時是箇什麼。若也不會各自體¶究。無
事莫立。　又云。諸法所生唯心所現。如¶是言語好箇
入底門戶。且問。爾等諸人眼見¶一切色。耳聞一切聲。
鼻嗅一切香。舌知一切¶味。身觸一切軟滑。意分別一
切諸法。只如眼¶耳鼻舌身意所對之物。為復唯是爾
<pb:ZB6q0003_TK_0663a1>
等心。為¶復非是爾等心。若道唯是爾等心。何不與爾¶
等身都作一塊了休。為什麼所對之物却在¶爾等眼
耳鼻舌身意外。爾等若道眼耳鼻舌¶身意所對之物
非是爾等心。又焉奈諸法所¶生唯心所現。言語留在
世間何人不舉著。爾¶等見遮箇說話。還會麼。若不會
大家用心¶商量教會去。幸在其中莫令厭學。無事且
退。¶　大中祥符元年二月謂上足如晝曰。可¶造石龕。
仲秋望日吾將順化。晝稟命即¶成就。及期遠近士庶奔
趨瞻仰。是日參問如¶常。至午時安坐方丈手結寶印。
謂晝曰。¶古人云。騎虎頭打虎尾。中央事作麼生。晝¶答
云。也只是如晝。師云。爾問我。晝乃問。騎¶虎頭打虎尾
中央事和尚作麼生。師云。我也¶弄不出。言訖奄然。開
<pb:ZB6q0003_TK_0663a2>
一目微視而寂。壽六¶十七。臘四十二。長吏具以事聞。
詔本州常加¶檢視。如晝乃奉師嘗所著竹林集十卷詩
篇¶歌辭共千餘首詣闕上進。詔藏祕閣。如晝特¶賜紫
衣。¶

******* 前杭州報恩寺慧明禪師法嗣
:PROPERTIES:
:head: 報恩明禪師法嗣
:END:
¶

******** 福州保明道誠大師
福州長谿保明院通法大師道誠。　上堂曰。¶如為一
人眾多亦然。珍重。僧問。如何是保明<md:ZB6q0003_T_026-0427c>¶家風。師曰看。
問圓音普震三等齊聞。竺土仙¶心請師密付。師良久。
僧曰。恁麼即意馬已成¶於寶馬。心牛頓作於白牛。師
曰。七顛八倒。¶曰若不然者幾招哂笑。師曰。禮拜退後。
問如¶何是和尚西來意。師曰。我不曾到西天。曰如¶何
是學人西來意。師曰。汝在東土多少時。¶

<pb:ZB6q0003_TK_0663b1>
******* 前杭州永明寺道潛禪師法嗣
:PROPERTIES:
:head: 永明潛禪師法嗣
:END:
¶

******** 杭州千光王瓌省禪師
杭州千光王寺瓌省禪師溫州陶山人也。姓¶鄭氏。幼
歲出家精究律部。聽天台文句棲心¶於圓頓止觀。後
閱楞嚴文理宏𤀹未能洞曉。¶一夕誦經既久就案。假
寐夢中見日輪自¶空降開口吞之。自是倏然發悟。
差別義門渙¶然無滯。後聞國城永明法席隆盛。專申
參問。¶明唯印前解無別指喻。以忠懿王所遣¶衲衣授
之表信。後住湖西嚴淨院。開寶三年¶衢州刺史翁晟仰
重師道。乃開西山創大禪¶苑(太宗皇帝改賜寶雲寺額。)。請師居之。學
者¶臻萃。　上堂曰。諸上座佛法無事。昔之日月¶今之
日月。昔日風雨今日風雨。昔日上座今日上¶座。莫道
舉亦了說亦了。一切成現好珍重。¶開寶五年壬申七
<pb:ZB6q0003_TK_0663b2>
月示疾不求醫。三日前有¶寶樹浴池現。師曰。凡所有
相皆是虛妄。二十¶七日晡時集眾言別安坐而逝。壽
六十有七。¶闍維舍利門人建塔。¶

******** 衢州鎮境志澄大師
衢州鎮境志澄大師。　僧問。如何是定乾坤底¶劍。師
曰。不漏絲髮。曰用者如何。師曰。不知。¶　普請次僧問
鋤頭損傷蝦蟇蚯蚓。還有罪也¶無。師曰。阿誰是下手
者。曰恁麼即無罪過。¶師曰。因果歷然。後遷住杭州西山
寶雲寺<md:ZB6q0003_T_026-0428a>¶說法。本國賜紫署積善大師。¶

******** 明州崇福慶祥禪師
明州崇福院慶祥禪師　上堂曰。諸禪德見性¶周遍
聞性亦然。洞徹十方無內無外。所以古¶人道。隨緣無
作動寂常真。如此施為全真智¶用。　問如何是本來
人。師曰。堂堂六尺甚分¶明。曰只如本來人還作如此
<pb:ZB6q0003_TK_0664a1>
相貌也無。師曰。¶汝喚什麼作本來人。曰乞師方便。師
曰。教誰¶方便。¶

******* 前杭州靈隱寺清聳禪師法嗣
:PROPERTIES:
:head: 靈隱聳禪師法嗣
:END:
¶

******** 杭州功臣院道慈禪師
杭州臨安功臣院道慈禪師。　問師登寶座大¶眾咸
臻請師舉揚宗教。師曰。大眾證明。¶曰恁麼即亘古亘
今也。師曰。也須領話始¶得。¶

******** 秀州羅漢願昭禪師
秀州羅漢院願昭禪師錢塘人也。依本部西¶山保清
院受業。自靈隱發明眾請出世。　上¶堂曰。山河大地
是真善知識。時常說法時時¶度人。不妨諸上座參請。
無事久立。　僧問。羅漢¶家風請師一句。師曰。嘉禾合
穗。上國傳芳。¶曰此猶是嘉禾家風。如何是羅漢家風。
師曰。¶或到諸方分明舉似。後住杭州香嚴寺。　僧¶問。
<pb:ZB6q0003_TK_0664a2>
不立纖塵請師直道。師曰。眾人笑汝。曰¶如何領會。師
曰。還我話頭來。¶

******** 處州報恩師智禪師
處州報恩院師智禪師。　僧問。如何是和尚家¶風。師
曰。誰人不見。　問如何是一相三昧。師¶曰。青黃赤白。
曰一相何在。師曰。汝却靈利。¶　問祖祖相傳傳祖印。
師今法嗣嗣何人。師曰。¶靈鷲峯前月輪皎皎。¶

******** 衢州瀫寧可先禪師
衢州瀫寧可先禪師。　僧問。如何是瀫寧家¶風。師曰。
謝指示。問如何是西來意。師曰。怪<md:ZB6q0003_T_026-0428b>¶老僧什麼處。曰
學人不會乞師方便。師曰。適¶來豈不是問西來意。¶

******** 杭州光孝道端禪師
杭州臨安光孝院道端禪師。　僧問。如何是佛。¶師曰。
高聲問著。曰莫即便是也無。師曰。勿交¶涉。後住靈隱
寺示滅。¶

<pb:ZB6q0003_TK_0664b1>
******** 杭州保清遇寧禪師
杭州西山保清院遇寧禪師。　開堂升座。有¶二僧一
時禮拜。師曰。二人俱錯。僧擬進語。師¶便下座。¶

******** 福州支提辯隆禪師
福州支提山雍熙寺辯隆禪師明州人也。依¶靈隱出
家。遂受心印。　上堂曰。¶巍巍寶相偪塞虛空。金剛之
體無有破壞。大¶眾還見不見。若言見也且實相之體
本非青¶黃赤白長短方圓。亦非見聞覺知之法。且作¶
麼生說見底道理。若言不見又道。巍巍實相¶偪塞虛
空。為什麼不見。　僧問。如何是向上一¶路。師曰。脚下
底。曰恁麼即尋常履踐。師曰。¶莫錯認。　問如何是堅
密身。師曰。倮倮地。曰¶恁麼即不密也。師曰。見什麼。¶

******** 杭州瑞龍希圓禪師
杭州瑞龍院希圓禪師。　僧問。如何是和尚家¶風。師
曰。特謝闍梨借問。曰借問即不無家風¶作麼生。師曰。
<pb:ZB6q0003_TK_0664b2>
瞌睡漢。¶

******* 前金陵報慈行言導師法嗣
:PROPERTIES:
:head: 報慈言導師法嗣
:END:
¶

******** 洪州雲居義能禪師
洪州雲居山義能禪師　上堂曰。不用上¶來。堂中憍
陳如上座為諸上座轉第一義法¶輪。還得麼。若自信得
各自歸堂參取。師下堂¶後。却問一僧。只如山僧適來教
上座參取聖¶僧。聖僧還道箇什麼。僧曰。特謝和尚再
舉。　問¶如何是佛。師曰。即心是佛。曰學人不會乞師¶
方便。師曰。方便呼為佛迴光返照看身心是<md:ZB6q0003_T_026-0428c>¶何物。¶

******* 前金陵清涼泰欽禪師法嗣
:PROPERTIES:
:head: 清涼欽禪師法嗣
:END:
¶

******** 洪州雲居道齊禪師
洪州雲居山道齊禪師本州人¶也。姓金氏。禮百丈照
禪師得度。遍歷禪¶會學心未息。後於¶上藍院。主經藏。
一日法燈¶謂師曰。藏主我有一轉西來意話。汝作麼
<pb:ZB6q0003_TK_0665a1>
生¶會。師曰。不東不西。燈曰。有什麼交涉。¶曰道齊只恁
麼。未審和尚尊意如何。燈曰。¶他家自有兒孫在。師於
是頓明厥旨。乃有頌曰接物利生絶妙外甥終是不
肖他家自有兒孫將來使用恰好初住筠¶州東禪院。
僧問。如何是佛。師曰。汝是阿誰。¶　問荊棘林中無出
路。請師方便為畬開。師曰。¶汝擬去什麼處。曰幾不到
此。師曰。閑言語。¶　問不免輪迴不求解脫時如何。師
曰。還曾問¶建山麼。曰學人不會乞師方便。師曰。放爾
三¶十棒。　問如何是三寶。師曰。汝是什麼寶。曰如¶何。
師曰。土木瓦礫。師次住洪州雙林院。後住¶雲居山。三
處說法著語要搜玄拈古代別等¶集盛行諸方。此不
繁錄。至道三年丁酉九月¶示疾。八日申時令聲鍾集
<pb:ZB6q0003_TK_0665a2>
眾。維那白云。眾已¶集。師曰。老僧三處住持三十餘年。
十方兄弟¶相聚話道。主事頭首勤心贊助老僧。今日
火¶風相逼。特與諸人相見。諸人還見麼。今日若¶見是
末後方便諸人向什麼處見。為向四大¶五陰處見。六
入十二處見。遮裏若見。便可謂¶雲居山二十年間後學
有賴。吾去後山門大¶眾付契瓌開堂住持凡事更在
勤而行之。各¶自努力珍重。大眾才散。師歸西挾告寂。
壽¶六十九。臘四十八。今塔存本山。<md:ZB6q0003_T_026-0429a>¶

******* 前金陵報恩院法安禪師法嗣
:PROPERTIES:
:head: 報恩安禪師法嗣
:END:
¶

******** 廬山棲賢道堅禪師
廬山棲賢寺道堅禪師。　有官人問。某甲收金¶陵布
陣殺人無數。還有罪也無。師曰。老僧只¶管看　問如
何是祖師西來意。師曰。揚瀾左里¶無風浪起。¶¶

<pb:ZB6q0003_TK_0665b1>
******** 廬山歸宗第十四世慧誠禪師
廬山歸宗慧誠禪師揚州人也。¶姓崔氏。幼出家於撫
州明水院受具。遊方緣¶契慧濟禪師密承心印。庵于
廬山之余峯。淳¶化四年孟夏月歸宗柔和尚歸寂。郡
牧與山¶門徒眾三請師開法住持。　初上堂未升座。
謂¶眾曰。天人得道此為證。恁麼便散去。已是¶周遮。
其如未曉再為重敷。方乃升座。　僧問。郡¶主臨筵請
師演法。師曰。我不及汝。　問如何是¶佛。師曰。如何不
是。　問如何是祖師西來意。師¶曰。不知。又曰。問話且
住諸上座問到窮劫¶問也不著。山僧答到窮劫答也
不及。何以故。¶為上座各有本分事圓滿十方亘古亘
今。乃¶至諸佛也不敢錯誤上座。謂之頂族只助發¶
上座。所以道。十方法界諸有情念念以證善¶逝果。彼
<pb:ZB6q0003_TK_0665b2>
既丈夫我亦爾。何得自輕而退屈。諸¶上座不要退屈
信取便休。祖師西來只道見¶性成佛。其餘所說不及
此說。更有箇奇特方¶便。舉似諸人良久曰分明記取。
到諸方莫錯舉。久立¶珍重。　僧問。不通風處如何過
得。師¶曰。汝從什麼處來。　僧舉南泉云。銅瓶是境瓶¶
中有水。不得動著境與老僧將水來。鄧隱峯¶便拈瓶
瀉水。南泉乃休。未審此意如何師曰。鄧隱峯甚奇怪。¶
要且亂瀉。師接武歸宗十有四載。常聚五百<md:ZB6q0003_T_026-0429b>¶餘眾。後
上堂辭眾。安然¶而化壽六十有七。臘五十二。全身塔
于本¶山。¶

******* 前廬州長安院延規禪師法嗣
:PROPERTIES:
:head: 長安規禪師法嗣
:END:
¶

******** 廬州長安辯實禪師
廬州長安院辯實禪師　僧問。如何是祖師¶西來意。
<pb:ZB6q0003_TK_0666a1>
師曰。少室靈峯住九霄。¶

******** 潭州雲蓋用清禪師
潭州雲蓋山海會寺用清禪師河州人也。姓¶趙氏。本
州出家酷志求法。遠參長安潛契宗¶旨。先住韶州東
平山。淳化二年知潭州張茂¶宗請居雲蓋　僧問。有
一人在萬丈井底如¶何出得。師曰。且喜得相見。曰恁
麼即穿雲透¶月去也。師曰。三十三天事作麼生。僧無
語。　問¶如何是雲蓋境。師曰。門外三泉井。曰如何是¶
境中人。師曰。童行作子。　有頌示眾曰。¶雲蓋鎖口訣
擬議皆腦裂¶拍手趁玄空雲露西山月¶　僧問。如何
是雲蓋鎖口訣。師曰。遍天遍地。¶曰恁麼即石人點頭
露柱拍手。師曰。一瓶淨¶水一鑪香。曰此猶是井底蝦
蟇。師曰。勞煩大¶眾。師常節段食隨眾二時但展鉢而
<pb:ZB6q0003_TK_0666a2>
已。或逾¶年月。亦不調練服餌無妨作務。有請必開。即¶
便飽食而亡拘執。至道二年四月二日示疾¶而逝。闍
維建塔于本山。¶

****** 第十一世
:PROPERTIES:
:head: 清源下第十一世
:END:
¶

******* 前蘇州長壽院朋彥大師法嗣
:PROPERTIES:
:head: 長壽彥禪師法嗣
:END:
¶

******** 長壽第二世法齊禪師
蘇州長壽第二世法齊禪師婺州人也。姓丁氏。始¶講
百法因明二論。尋置講遊方。受心印於廣¶法大師。建
隆二年廣法歸寂付授住持。節使¶錢仁奉禮重請揚
真要。有百法座主問。令公<md:ZB6q0003_T_026-0429c>¶請命四眾雲臻。向上宗乘
請師舉唱。師曰。百¶法明門論。曰畢竟作麼生。師曰。一
切法無我。¶　問城東老母與佛同生。為什麼却不見
佛。師¶曰。不見即道。曰恁麼即見去也。師曰。城東老¶母
<pb:ZB6q0003_TK_0666b1>
與佛同生。師太平興國三年戊寅捨眾就¶本院創別室
宴居。咸平三年庚子十二月十¶一日示滅。壽八十九。
臘七十二。¶
景德傳燈錄卷第二十六¶
　　　大施刘壽連　　　　大施主金壽命
　　　大施主春●　　　　大施主法忠
　　　大施主金壽外　　　大施主天云
　　　大施主見介
　　　供養施主金用●　　大施主壽介
　　　大施主却義　　　大施主林凡金
　　　大施主比丘思俊　　施主徳只

<pb:ZB6q0003_TK_0666b2>
　　　大施主信義　　　大施主徐士錫
　　　大施主信岺　　　大施主任漠生
　　　大施主普仁
　　　大施主禁千伊
　　　施主宋●
　　　施主禮介
　燈燭大施主莫介
　別燈大施主水代
　倍養大施主成香



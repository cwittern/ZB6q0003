#-*- mode: mandoku-view; -*-
#+DATE: 2011/05/03 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS TK
#+PROPERTY: LASTPB <md:ZB6q0003_T_0429c> ¶¶¶¶¶¶¶¶
#+PROPERTY: JUAN 27
¶
¶
<pb:ZB6q0003_TK_0667a1>
景德傳燈錄卷第二十七¶¶
* 　　應化賢聖¶¶
　金陵寶誌禪師　　　　婺州善慧大士¶
　南獄慧思禪師　　　　天台智顗禪師¶
　千歳寶掌和尚　　　　泗州僧伽和尚
　萬迴法雲公¶　　　　　天台豐干禪師
　天台寒山子¶　　　　　天台拾得
　明州布袋和尚¶　　　　扣氷澡先古佛
　諸方雜舉徵拈代別語¶

** 金陵寶誌禪師
金陵寶誌禪師金城人也。姓朱氏。少出家止道林¶
寺修習禪定。宋泰始初忽居止無定飲食
<pb:ZB6q0003_TK_0667a2>
無¶時。髮長數寸徒跣執錫杖。頭擐剪刀尺銅鑑。¶或掛
一兩尺帛。數日不食無飢容。時或歌吟¶詞如讖記。士
庶皆共事之。齊永明七年。武¶帝謂師惑眾收付建康獄。
既旦人見其入市。¶及檢獄如故。建康令以事聞。帝延
於宮中之¶後堂。師在華林園忽一日重著三布帽。亦
不¶知於何所得之。俄豫章王文惠太子相繼薨。<md:ZB6q0003_T_0430a>¶尋武
帝厭世齊亦以於季矣。由是禁師出¶入。梁高祖即位
下詔曰。誌公迹拘塵垢神遊¶冥寂。水火不能焦濡。蛇
虎不能侵懼。語其佛¶理則聲聞以上。譚其隱淪則遯
仙高者。豈以¶俗士常情空相拘制。何其鄙陋一至於
此。自¶今勿得復禁。帝一日問師曰。弟子煩惑何以¶治
之。師曰。十二。識者以為十二因緣治惑藥¶也。又問十
<pb:ZB6q0003_TK_0667b1>
二之旨。師曰。旨在書字時節刻漏¶中。識者以為書之
在十二時中。又問。弟子何¶時得靜心修習。師曰。安樂
禁。識者以為修習¶禁者止也。至安樂時乃止耳。帝嘗
詔書工張僧繇冩師像僧繇下筆輙不自定師遂以
指𠢐面門分披出十二面觀音妙相殊麗或慈或威
僧繇竟不能冩他日與帝臨江縱望有物泝流而上
師以杖引之随杖而至乃紫栴檀也即以属供奉官
俞紹令雕師像頭刻而成神采如生　師問一梵僧
承聞尊者喚我作屠兒曾見我殺生麼曰見師曰有
見見無見見不有不無見若有見見是凡夫見無見
見是聲聞見不有不無見是外道見未審尊者如何
見梵僧曰爾有此等見耶(汾陽曰不●西來)又製大乘贊二¶
<pb:ZB6q0003_TK_0667b2>
十四首盛行於世(餘諸辭句與夫禪宗旨趣冥會。略錄十首及師製十二時頌編于別
卷)¶天監十三年冬將卒。忽告眾僧令移寺金剛¶神像
出置于外。乃密謂人曰。菩薩將去。未及¶旬日無疾而
終。舉體香軟。臨亡然一燭以付¶後閤舍人吳慶。慶以
事聞。帝歎曰。大師不復¶留矣。燭者將以後事囑我乎。
因厚禮葬于鍾¶山獨龍阜。仍立開善精舍。勅陸倕製
銘於冡¶內。王筠勒碑於寺門。處處傳其遺像焉。初師¶
顯迹之始年可五六十許。及終亦不老。人莫¶測其年。
有徐捷道者。年九十三。自言是誌外¶舅弟小誌四年。
計師亡時蓋年九十七矣。勅¶諡妙覺大師。¶

** 婺州善慧大士
善慧大士者。婺州義烏縣人也。齊建武四年¶丁丑五
月八日降于雙林鄉傅宣慈家本名¶翕。梁天監十一
<pb:ZB6q0003_TK_0668a1>
年。年十六納劉氏女名妙光。¶生普建普成二子。二十
四與里人稽亭浦漉¶魚。獲已沈籠水中祝曰。去者適
止者留。人或¶謂之愚。會有天竺僧達磨(時謂嵩頭陀)曰。我
與汝毘<md:ZB6q0003_T_0430b>¶婆尸佛所發誓。今兜率宮衣鉢見在。何日當¶
還。因命臨水觀影。見圓光寶蓋。士¶笑謂之曰。鑪韛之
所多鈍鐵。良醫之門足病¶人。度生為急何思彼樂乎。
嵩指松山頂曰。此¶可棲矣。大士躬耕而居之。乃說一偈
曰。¶空手把鋤頭步行騎水牛¶人從橋上過橋流水不
流¶　有人盜菽麥瓜果。大士即與籃籠盛去。日常¶傭
作夜則行道。見釋迦金粟定光三如來放¶光襲其體。
士乃曰。我得首楞嚴定。當捨¶田宅設無遮大會。大通
二年唱賣妻子獲錢¶五萬以營法會。時有慧集法師
<pb:ZB6q0003_TK_0668a2>
聞法悟解。言¶我師彌勒應身耳。大士恐惑眾遂呵之。六
年¶正月二十八日遣弟子傅暀致書于梁高祖。¶書曰。
雙林樹下當來解脫善慧大士。白國主¶救世菩薩。今
欲條上中下善。希能受持。其上¶善略以虛懷為本。不
著為宗。亡相為因。涅槃¶為果。其中善略以治身為本。
治國為宗。天上¶人間果報安樂。其下善略以護養眾
生勝殘¶去殺。普令百姓俱稟六齋。今聞皇帝崇法欲¶
伸論義。未遂襟懷故。遣弟子傅暀告曰。暀投¶太樂令
何昌。昌曰。慧約國師猶復置啟。翕¶是國民又非長老。
殊不謙卑豈敢呈達。暀燒¶手御路。昌乃馳往同泰寺
詢皓法師。皓勸速¶呈。二月二十一日進書。帝覽之遽
遣詔迎。¶既至帝問。從來師事誰耶。曰從無所從來無¶
<pb:ZB6q0003_TK_0668b1>
所來師事亦爾。昭明問。大士何不論義。曰菩¶薩所說
非長非短非廣非狹非有邊非無邊如¶如正理復有
何言。帝又問。何為真諦。曰息而<md:ZB6q0003_T_0430c>¶不滅。帝曰。若息而不
滅此則有色。有色故鈍。¶若如是者居士不免流俗。曰
臨財無苟得臨¶難無苟免。帝曰。居士大識禮。曰一切
諸法不¶有不無。帝曰。謹受居士來旨曰大千世界所¶
有色象莫不歸空。百川叢注不過於海。無量¶妙法不
出真如。如來何故於三界九十六道¶中獨超其最。視
一切眾生有若赤子有若自¶身。天下非道不安非理
不樂。帝默然。士辭¶退。異日帝於壽光殿請誌公講金
剛經誌公曰大¶士能耳帝請大士士登座執拍板唱
經成四十九頌。大同五年¶奏捨宅於松山下因雙檮
<pb:ZB6q0003_TK_0668b2>
樹而創寺。名曰雙¶林。其樹連理祥煙周繞。有雙鶴棲
止。太清二¶年士誓不食。取佛生日焚身供養。至日白¶
黑六十餘人代不食燒身。三百人刺心瀝血¶和香。請
士住世。大士愍而從之。承聖三年¶復捨家資為眾生供
養三寶。而說偈曰。¶傾捨為群品奉供天中天¶仰祈甘
露雨流澍普無邊¶陳天嘉二年大士於松山頂遶連理樹
行道。¶感七佛相隨。釋迦引前維摩接後。唯釋尊數¶顧
共語。為我補處也。其山忽起黃雲盤旋若¶蓋。因號雲黃
山。　大士一日被衲頂冠●履朝見帝問是僧邪士
以手指冠帝曰是道邪七以手指●履帝曰是俗邪
士以手指戸衲衣　時有慧和法師不疾而終。嵩¶頭陀
於柯山靈巖寺入滅。大士懸知曰。嵩公¶兜率待我。決不
<pb:ZB6q0003_TK_0669a1>
可久留也。時四側華木方當¶秀實欻然枯悴。太建
元年己丑四月二十四¶日示眾曰。此身甚可厭惡眾
苦所集。須慎三¶業精勤六度。若墜地獄卒難得脫。常
須懺悔。¶又曰。吾去已不得移寢床。七日有法猛上人。¶
持像及鍾來鎮于此。弟子問。滅後形體若為。<md:ZB6q0003_T_0431a>¶曰山頂
焚之。又問。不遂何如。曰慎勿棺斂。但¶壘甓作壇移屍
於上。屏風周繞絳紗覆之。上¶建浮圖以彌勒像處其
下。又問。諸佛涅槃時¶皆說功德。師之發迹可得聞乎。
曰我從第四¶天來為度汝等。次補釋迦。及傅普敏文
殊。慧¶集觀音。何昌阿難。同來贊助故。大品經云。¶有菩
薩從兜率來。諸根猛利疾與般若相應。¶即吾身是也。
言訖趺坐而終。壽七十有三。尋¶猛師果將到織成彌
<pb:ZB6q0003_TK_0669a2>
勒像及九乳鐘留鎮之。¶須臾不見。大士道具十餘事
見在。晉天福九¶年甲辰六月十七日錢王遣使發塔。
取靈骨¶一十六片紫金色及道具。乃府城南龍山建¶
龍華寺寘之。仍以靈骨塑其像。¶

** 南獄慧思禪師
衡嶽慧思禪師武津人也。姓李氏。頂有肉髻¶牛行象
視。少以慈恕聞于閭里。嘗夢梵僧勸¶出俗。乃辭親入
道。及稟具常習坐日唯一食。¶誦法華等經滿千遍。又
閱妙勝定經歎禪那¶功德。遂發心尋友。時慧聞禪師
有徒數百¶(聞禪師始因背手探藏。得中觀論發明禪理。此論即西天第十四祖龍樹大士所造。遂遙
稟龍樹)乃往受¶法晝夜攝心坐夏。經三七日獲宿智通。
倍加¶勇猛。尋有障起。四支緩弱不能行步。自念¶曰。病
從業。生業由心起。心源無起外境何狀。¶病業與身都
<pb:ZB6q0003_TK_0669b1>
如雲影。如是觀已顛倒想滅輕¶安如故。夏滿猶無所
得。深懷慚愧放身倚壁。¶背未至間豁爾開悟。法華三
昧最上乘門一¶念明達研練逾久前觀轉增。名行遠
聞學侶¶日至。激勵無倦機感寔繁。乃以大小乘定慧¶
等法隨根引喻。俾習慈忍行奉菩薩三聚戒。¶衣服率
用布。寒則加之以艾。以北齊天保中<md:ZB6q0003_T_0431b>¶領徒南邁。值梁
孝元之亂。權止大蘇山。輕生¶重法者相與冒險而至
填聚山林。　師示眾曰。¶道源不遠性海非遙。但向己
求莫從他覓。覓¶即不得得亦不真。偈曰。¶頓悟心源開
寶藏隱顯靈通現真相¶獨行獨坐常巍巍百億化身
無數量¶縱合偪塞滿虛空看時不見微塵相¶可笑物
兮無比況口吐明珠光晃晃¶尋常見說不思議一語
<pb:ZB6q0003_TK_0669b2>
標名言下當¶　又偈曰。¶天不能蓋地不載無去無來
無障礙¶無長無短無青黃不在中間及內外¶超群出
眾太虛玄指物傳心人不會¶其他隨叩而應。以道俗
所施造金字般若法¶華經。時眾請師講二經。隨文發
解。復命門人¶智顗代講。至一心具萬行有疑請決。師
曰。汝¶所疑乃大品次第意耳。未是法華圓頓旨也。¶吾
昔於夏中一念頓發諸法見前。吾既身證不¶勞致疑。
顗即諮受法華行三七日得悟¶　陳光大元年六月
二十三日自大¶蘇山將四十餘僧徑趣南嶽乃曰。吾
寄此山¶止期十載。已後必事遠遊。吾前身曾履此處。¶
巡至衡陽值一處林泉勝異。師曰。此古寺也。¶吾昔曾
居俾掘之基址猶存。又指巖下曰。吾¶此坐禪賊斬吾
<pb:ZB6q0003_TK_0670a1>
首。尋得枯骸一聚。自此化道¶彌盛。陳主屢致慰勞供
養目為大禪師。將欲¶順世謂門人曰。若有十人不惜
身命。常修法¶華般舟念佛三昧方等懺悔期于見證
者。隨¶有所須吾自供給。如無此人吾即遠去矣。時<md:ZB6q0003_T_0431c>¶眾
以苦行事難無有答者。師乃屏眾泯然而¶逝。小師雲
辯號叫。師開目曰。汝是惡魔。吾¶將行矣。何驚動妨亂
吾邪。癡人出去。言訖長¶往。時異香滿室。頂暖身軟顏
色如常。即太建¶九年六月二十二日也。壽六十有四。
凡有著¶述皆口授無所刪改。撰四十二字門兩卷。無¶
諍行門兩卷。釋論玄隨自意安樂行次第禪¶要三智
觀門等五部各一卷。並行於世。¶

** 天台智顗禪師
天台山修禪寺智者禪師智顗荊州華容人。¶姓陳氏。
<pb:ZB6q0003_TK_0670a2>
母徐氏。始娠夢香煙五色縈饒于懷。¶誕生之夕祥光
燭于隣里。幼有奇相膚不受¶垢。七歲入果願寺。聞僧
誦法華經普門品即¶隨念之。忽自憶記七卷之文宛
如宿習。十五¶禮佛像誓志出家。怳焉如夢見大山臨
海際¶峯頂有僧招手。復接入一伽藍云。汝當居此。¶汝
當終此。十八喪二親。於果願寺依僧法緒¶出家。二十
進具。陳天嘉元年謁光州大蘇山¶慧思禪師。思一見
乃謂曰。昔靈鷲同聽法華¶經。今復來矣。即示以普賢
道場。說四安樂行。¶師入觀三七日。身心豁然定慧融
會。宿通潛¶發唯自明了。以所悟白思。思曰。非汝弗證
非¶吾莫識。此乃法華三昧前方便初旋陀羅尼¶也。縱
令文字之師千萬不能窮汝之辯。汝可¶傳燈。莫作最
<pb:ZB6q0003_TK_0670b1>
後斷佛種人。師既承印可。太建¶元年禮辭住金陵闡
化。凡說法不立文字。以¶辯才故晝夜無倦。七年乙未
謝遣徒眾隱天¶台山佛隴峯。有定光禪師先居此峯。
謂弟子¶曰。不久當有善知識領徒至此。俄爾師至。光¶
曰。還憶疇昔舉手招引時否。師即悟禮像之<md:ZB6q0003_T_0432a>¶徵悲喜
交懷。乃執手共至庵所。其夜聞空中¶鍾磬之聲。師曰。
是何祥也。光曰。此是犍稚¶集僧得住之相。此處金地
吾已居之。北峯銀¶地汝宜居焉開山。後宣帝建修禪
寺。割始豐¶縣租以充眾費。及隋煬帝請師受菩薩戒。
師¶為帝立法名號總持。帝乃號師為智者。師常¶謂。法
華為一乘妙典。蕩化城之執教。釋草庵¶之滯情。開方
便之權門。示真實之妙理。會眾¶善之小行。歸廣大之
<pb:ZB6q0003_TK_0670b2>
一乘。遂出玄義。曰釋名¶辨體明宗論用判教相之五
重也。名則法喻¶齊舉。謂一乘妙法即眾生本性。在無
明煩惱¶不為所染。如蓮華處于淤泥而體常淨。故以¶
為名。此經開權顯實廢權立實會權歸實。如¶蓮之華
有含容開落之義。華之蓮有隱現成¶實之義。亦謂從
本垂迹因迹顯本。夫經題不¶越法喻人。單複具足凡
七種(單三複三具足一)攝一切¶名。妙法蓮華即複之一也(法譬
為複)名以召體。體即¶實相。謂一切相離實相無體故。宗
則一乘因¶果。開示悟入佛之知見可尊尚故。用則力
用。¶以開廢會之義有其力故。然後判教相者。以¶如來
一代之說。總判為五時八教。五時者。一¶佛初成道為
上根菩薩說華嚴時。二為小機¶說阿含時。三彈偏折
<pb:ZB6q0003_TK_0671a1>
小歎大褒圓說方等時。¶四蕩相遣執說般若時。五會
權歸實。授三乘¶人及一切眾生成佛記。說法華涅槃
時。八教¶者。謂化儀四教即頓漸祕密不定也。化法四¶
教即藏(生滅四諦)通(無生)別(無量)圓也(無作四諦唯法華圓理。乃至治生產業一色一
香¶無非實相)該三世如來所演罄殫其致(四正三接廣如本教)捨此¶
皆魔說故。教理既明。非觀行無以復性。乃依<md:ZB6q0003_T_0432b>¶一心三
諦之理(真俗中)示三止三觀。一一觀心念¶念不可得。先
空次假後中。離二邊而觀一心¶如雲外之月者。此乃
別教之行相也。嘗云。破¶一切惑莫盛乎空。建一切法
莫盛乎假。究竟¶一切性莫大乎中。故一中一切中無
假無空¶而不中。空假亦爾。即圓教之行相。如摩醯首¶
羅天之三目。非縱橫並別故(第十四祖龍樹菩薩偈云。因緣所生法。¶我說即
<pb:ZB6q0003_TK_0671a2>
是空。亦名為假名。亦名中道義。斯與楞嚴圓覺經說奢摩他三摩鉢底禪那三觀。名目雖殊其致一也。達
磨¶大師以心傳心不滯名數。直為上上根智俾忘筌忘意故。與此教同而不同。智者禪師窮理盡性備足
之門故。與禪¶宗異而非異也)三觀圓成法身不素。即免同貧子也。
尚¶盧學者昧於修性或墮偏執故。復創六即之¶義以
絕斯患。一理即佛者。十法界眾生下至¶蟭螟同稟妙
性。從本以來常住清淨覺體圓¶滿一理齊平故(執名相者
不信即心即佛。覩此而生信也)二名字即佛¶者。雖理性坦平。而隨流
者日用不知。必假言¶教外熏得聞名字。生信發解故
(起信論云。以有忘想心故。能知¶名義。自此已下簡暗證者)三觀行即佛者。既聞名
開解。要假¶前之三觀而返源故(圓教外凡也。圓觀五陰為不思議境。即五
品位。大師示居此¶位。別教十信及藏通教。皆名資糧位)四相似即佛者。觀行功
深發¶相似用故(內凡也圓伏無明入十信鐵輪位。不斷見思惑。至七信以去見思惑自隕
<pb:ZB6q0003_TK_0671b1>
得六根清淨。如¶經云。父母所生眼悉見三千界云云。思大禪師示居此位。若別教乃地前三十心也。藏通
皆名加行位。楞嚴經唯識¶論三十心後。別立四加行。名位雖同詮旨逈異。惟通悟者善巧融會)五分
真即佛者。三¶心開發得真如用。位位增勝故(發圓初住即銅
輪位也。如龍女一¶念成佛現百界身。從此轉勝至等覺位。凡四十一心盡目真因。分位雖殊圓理無別。若
別教即名十地。藏通皆言見¶道位)六究竟即佛者。無明永盡覺心圓
極證無所¶證故(妙覺也。起信云。始本不二名究竟覺。仁王名寂滅上忍也。別教權佛攝。對
圓行第二位耳。藏通二教¶佛可知)如上六位既皆即佛(不屈不濫)通具法
報化三身<md:ZB6q0003_T_0432c>¶為正(三寶三德屬對交絡。乃至十種三法含攝無遺。偈云。道識性般若。菩提大
乘身。涅槃三寶德。一一¶皆三法)隨居四土為依。四土者。一常寂光(法性
土也。法¶身居之身土相稱)二實報無障礙(攝二受用也。自受用土報佛自居。他受用土登
地菩薩所¶居)三方便有餘。四淨穢同居(並為應化土也。地前菩薩二乘凡夫
所居)¶其實則非身非土無優無劣。為對機故假說¶身土
<pb:ZB6q0003_TK_0671b2>
而分優劣。師得身土互融權實無礙故。¶三十餘年晝
夜宣演。生四種益具四悉檀(悉遍也。¶檀翻名施。禪師之法遍施有情隨根得
益如雲。世界悉檀生歡喜益云云)門人灌頂日記萬¶言而編結之。總
目為天台教。別即分諸部類。¶(法華玄義文句大小止觀金光明仁王淨名涅
槃諸觀章十六觀經等及四教禪門凡百餘軸)歷代付¶授盛于江淅。隋開皇
十七年十一月十七日¶帝遣使詔師。將行乃告門人
曰。吾今往而不¶返。汝等當成就佛隴南寺一依我圖。
侍者曰。¶若非師力豈能成辦。師曰。乃是王家所辦。汝¶
等見之吾不見也(師初欲建寺於石橋。禪寂見三神人。皁幘絳衣從一老僧。謂師曰。若¶
欲造寺今非其時。三國成一當有大力施主與師造寺。寺成國即清。宜號為國清。言訖不見。開皇十八年
帝遣司馬¶王弘入山依圖造寺。方應前誌)師二十一日到剡東石城寺百
尺¶石像前不進。至二十四日顧侍者曰。觀音來¶迎不
<pb:ZB6q0003_TK_0672a1>
久應去。時門人智朗請曰。不審何位何¶生。師曰。吾不
領眾必淨六根捐己利他獲預¶五品耳(五品弟子。即法華三昧前
方便之位。與思大禪師昔語冥符)命筆作觀心¶偈。唱諸法門綱要訖。
趺坐而逝。壽六十。臘四¶十。弟子等迎歸佛隴巖。大業
元年九月煬帝¶巡幸准海。遣使送弟子智璪及題寺
額入山¶赴師忌齋。到日集僧開石室唯覩空榻。時會¶
千僧至時忽剩一人。咸謂師化身來受國供。師¶始受
禪教終乎滅度。常披一壞衲冬夏不釋。¶來往居天台
山二十二年。建造大道場一十<md:ZB6q0003_T_0433a>¶二所。國清最居其後。
及荊州玉泉寺等共三¶十六所。度僧一萬五千人。寫
經一十五藏。造¶金銅塑畫像八十萬尊。事迹甚廣如
本傳。¶

<pb:ZB6q0003_TK_0672a2>
** 千歳寶掌和尚
千歳寶掌和尚中印度人也周威烈十二年丁卯降
神受質左手握拳七歳祝髪乃展因名寶掌魏晉間
東遊此土入蜀禮普賢留大慈常不食日誦般若善
經千餘巻有諫之者曰勞勞玉齒寒似迸岩泉急有
時中夜坐階前神鬼泣一日謂眾曰吾有願住世千
歳今年六百二十有六故以千歳稱之次遊五䑓徒
居祝融峯之華嚴黃梅之雙峯盧山之東林尋抵建
鄴會達磨入梁師就扣其旨開悟武帝高其道臘延
入内庭未幾如呉有偈曰梁城遇導師參禪了心地
飄零二浙遊更盡佳山水頓流東下由千頃至天竺
住鄮峯登大白穿鴈蕩盤礴於翠峯七十二菴迴赤
城憩雲門法華諸暨漁浦赤符大岩芋處返飛來栖
<pb:ZB6q0003_TK_0672b1>
之石竇有行盡支那四百州此中偏稱道人遊之句
時貞觀十五年也後居浦江之寶嚴與朗禪師友善
毎通問遣白犬馳往朗亦以青猿為使令故題朗壁
曰白犬銜書至青猿洗鉢迴師所經處皆成寶坊顯
慶二年正旦手塑一像至九日像成問其徒慧雲曰
此肖誰雲曰與和尚無異即澡浴易衣趺坐謂雲曰
吾住世已一千七十二年今將謝世聽吾偈曰本來
無生死今亦示生死我得去住心他生復來此頃時
囑曰吾滅從六十年有僧來取吾骨勿拒言訖而逝
入滅五十四年有剌淨長老白雲門至塔所禮曰冀
塔洞開少選塔戸果啓其骨連環若黃金浮即持往
泰望山建●堵波奉蔵以周威烈丁卯至唐高僧顯
<pb:ZB6q0003_TK_0672b2>
慶丁巳攷之實一千七十二年抵此土歳歴四百餘
僧史皆失載開元中慧雲門人宗一者嘗勒石識之

** 泗州僧伽和尚
泗州僧伽大師者。世謂觀音大士應化也。推¶本則過
去阿僧祇殑伽沙劫值觀世音如來。¶從三慧門而入
道。以音聲為佛事。但以此土¶有緣之眾乃謂大師自
西國來。唐高宗時至¶長安洛陽。行化歷吳楚間。手執
楊枝混于緇¶流。或問師何姓。即答曰。我姓何。又問師
是¶何國人。師曰。我何國人。尋於泗上欲構伽藍¶因宿。
州民賀跋氏捨所居。師曰。此本為佛宇。¶令掘地果得
古碑。云香積寺。即齊李龍建所¶創。又獲金像眾謂然
燈如來。師曰。普光王佛¶也。因以為寺額。景龍二年中
宗遣使迎大師¶至輦轂深加禮異。命住大薦福寺。帝
<pb:ZB6q0003_TK_0673a1>
及百官¶咸稱弟子。與度慧儼慧岸木叉三人。御書寺¶
額(普光王寺)三年三月三日大師示滅。勅令就薦福¶寺漆
身起塔。忽臭氣滿城。帝祝送師歸臨淮。¶言訖異香騰
馥。帝問萬迴曰。僧伽大師是何¶人耶。曰觀音化身耳。
乾符中諡證聖大師。皇¶朝太平興國中太宗皇帝重
創浮圖壯麗超¶絕。¶

** 萬迴法雲公
萬迴法雲公者。虢州閿鄉人也。姓張氏。唐貞¶觀六年
五月五日生始在弱齡嘯傲如狂鄉黨¶莫測。一日令
家人灑掃云。有勝客來。是日三¶藏玄奘自西國還訪
之。公問印度風境了如¶所見。奘作禮圍繞稱是菩薩。
有兄萬年久征¶遼左。母程氏思其音信。公曰。此甚易
爾。乃告¶母而往至暮而還。及持到書隣里驚異。有龍<md:ZB6q0003_T_0433b>¶
<pb:ZB6q0003_TK_0673a2>
興寺沙門大明少而相狎。公來往明師之室。¶屬有正
諫大夫明崇儼夜過寺。見公左右神¶兵侍衛崇儼駭
之。詰旦言與明師。復厚施金¶繒作禮而去。咸亨四年
高宗召入內。時有扶¶風僧蒙澒者。甚多靈迹。先在內
每曰。迴來迴¶來。及公至又曰。替到當去。迨旬日而澒
卒。景¶雲二年辛亥十二月八日師卒于長安醴泉¶里。
壽八十。時異香氤氳舉體柔軟。制贈司徒¶虢國公喪
事官給。三年正月十五日窆于京¶西香積寺。¶

** 天台豐干禪師
天台豐干禪師者。不知何許人也。居天台山¶國清寺。
剪髮齊眉衣布裘。人或問佛理。止答¶隨時二字。嘗誦
唱道歌乘虎入松門。眾僧驚¶畏。本寺厨中有二苦行。
曰寒山子拾得。二人¶執爨終日晤語。潛聽者都不體
<pb:ZB6q0003_TK_0673b1>
解。時謂風狂¶子。獨與師相親。一日寒山問。古鏡不磨
如何¶照燭。師曰。氷壺無影像猨猴探水月。曰此¶是不
照燭也更請師道。師曰。萬德不將來教¶我道什麼。寒
拾俱禮拜。師尋獨入五臺山巡¶禮。逢一老翁師問。莫
是文殊否。曰豈可有二¶文殊。師作禮未起忽然不見
(趙州沙彌舉似和尚。趙州代豊干云。文殊¶文殊)後迴天台山示滅。初閭丘公胤
出牧丹丘¶將議巾車。忽患頭疼醫莫能愈。師造之曰。
貧¶道自天台來謁使君。閭丘且告之病。師乃索¶淨器
呪水噴之斯須立瘥。閭丘異之。乞一言¶示此去安危
之兆。師曰。到任記謁文殊普賢。¶曰此二菩薩何在。師
曰。國清寺執爨洗器者¶寒山拾得是也。閭丘拜辭。行
行尋至山寺。問¶此寺有豐干禪師否。寒山拾得復是
<pb:ZB6q0003_TK_0673b2>
何人。時<md:ZB6q0003_T_0433c>¶有僧道翹對曰。豐干舊院在經藏後今𨵙無¶
人矣。寒拾二人見在僧厨執役。閭丘入師房¶唯見虎
迹。復問道翹。豐干在此作何行業。翹¶曰。唯事舂[穀-(一/禾)+釆]供僧
閑則諷詠。乃入厨尋訪寒¶拾。如下章敘之。¶

** 天台寒山子
天台寒山子者本無氏族。始豐縣西七十里¶有寒明
二巖。以其於寒巖中居止得名也。容¶貌枯悴布襦零
落。以樺皮為冠。曳大木履¶時來國清寺就拾得取眾
僧殘食菜滓食之。¶或廊下徐行。或時叫噪望空慢罵。
寺僧以杖¶逼逐。翻身拊掌大笑而去。雖出言如狂而
有¶意趣。一日豐干告之曰。汝與我遊五臺即我¶同流
若不與我去非我同流。曰我不去。干¶曰。汝不是我同
流。山却問。汝去五臺作什¶麼。干曰。我去禮文殊。曰汝
<pb:ZB6q0003_TK_0674a1>
不是我同流。暨¶干滅後。閭丘公入山訪之。見寒拾二人
圍¶鑪語笑。閭丘不覺致拜。二人連聲咄叱。寺僧¶驚愕
曰。大官何拜風狂漢耶。山復執閭丘¶手笑而言曰。豐
干饒舌。久而放之。自此寒拾¶相携出松門更不復入
寺。閭丘又至寒巖禮¶謁。送衣服藥物。二士高聲喝之
曰。賊賊便縮¶身入巖石縫中。唯曰。報汝諸人各各努力。¶
其石縫忽然而合。閭丘哀慕令僧道翹尋其¶遺物。於
林間得葉上所書辭頌。及題村墅人¶家屋壁。共三百
餘首傳布人間。曹山寂禪¶師注釋之¶

** 天台拾得
天台拾得者不言名氏。因豐干禪師山中經¶行。至赤
城道側聞兒啼聲遂尋之見一子可¶數歲。初謂牧牛
子。及問之云。孤棄于此。<md:ZB6q0003_T_0434a>¶干乃名為拾得。携至國清寺。
<pb:ZB6q0003_TK_0674a2>
付典座僧曰。或¶人來認必可還之。後沙門靈熠攝受
令知食¶堂香燈。忽一日輒爾登座與佛像對盤而餐。¶復
於憍陳如上座塑形前呼曰。小果聲聞僧¶驅之。靈熠忿
然告尊宿等罷其所主。令厨內¶滌器。常日齋畢澄濾
食滓以筒盛之。寒山來¶即負之而去。一日掃地。寺主
問。汝名拾得。豐¶干拾得汝歸。汝畢竟姓箇什麼在
何處住。拾¶得放下掃箒叉手而立。寺主罔測。寒山搥
胸¶云。蒼天蒼天。拾得却問。汝作什麼。曰豈不見¶道。東
家人死西家助哀。二人作舞哭笑而出。¶有護伽藍神
廟。每日僧厨下食為烏所有。拾¶得以杖抶之曰。汝食
不能護。安能護伽藍乎。¶此夕神附夢于合寺僧曰。拾
得打我。詰旦諸¶僧說夢符同。一寺紛然牒申州縣。郡
<pb:ZB6q0003_TK_0674b1>
符至云。¶賢士隱遁菩薩應身宜用旌之。號拾得為賢¶
士(隱石而逝見寒山章)時道翹纂錄寒山文句。以拾得偈¶附之。
今略錄數篇。見別卷。¶

** 明州布袋和尚
明州奉化縣布袋和尚者。未詳氏族。自稱名¶契此。形裁
腲(烏罪切)脮(奴罪切)蹙額皤腹。出語無¶定寢臥隨處。常以
杖荷一布囊。凡供身之具¶盡貯囊中。入𢌅肆聚落見
物則乞。或醯醢魚¶𦵔才接入口。分少許投囊中。時號
長汀子布¶袋師也。甞雪中臥雪不沾身。人以此奇之。
或¶就人乞其貨則售。示人吉凶必應期無忒。天¶將雨
即著濕草屨途中驟行。遇亢陽即曳高¶齒木履市橋
上竪膝而眠。居民以此驗知。有¶一僧在師前行。師乃
拊僧背一下。僧迴頭。師¶曰。乞我一文錢。曰道得即與
<pb:ZB6q0003_TK_0674b2>
汝一文。師放下<md:ZB6q0003_T_0434b>¶布囊叉手而立。白鹿和尚問。如何是
布袋。師¶便放下布袋。又問。如何是布袋下事。師負之¶
而去。先保福和尚問。如何是佛法大意。師放¶下布袋
叉手。保福曰。為只如此為更有向上¶事。師負之而去。師
在街衢立。有僧問。和尚¶在遮裏作什麼。師曰。等箇人。
曰來也來也¶(歸宗柔和尚別云。歸去來)師曰。汝不是遮箇人。曰如何
是¶遮箇人。師曰。乞我一文錢。　師有歌曰。¶只箇心心
心是佛十方世界最靈物¶縱橫妙用可憐生一切不
如心真實¶騰騰自在無所為閑閑究竟出家兒¶若覩
目前真大道不見纖毫也大奇¶萬法何殊心何異何
勞更用尋經義¶心王本自絕多知智者只明無學地¶
非聖非凡復若乎不彊分別聖情孤¶無價心珠本圓
<pb:ZB6q0003_TK_0675a1>
淨凡是異相妄空呼¶人能弘道道分明無量清高稱
道情¶携錦若登故國路莫愁諸處不聞聲¶　又有偈
曰。¶一鉢千家飯孤身萬里遊¶青目覩人少問路白雲
頭¶梁貞明二年丙子三月師將示滅。於嶽林寺¶東廊
下端坐磐石。而說偈曰。¶彌勒真彌勒分身千百億¶時
時示時人時人自不識¶偈畢安然而化。其後他州有
人見師亦負布¶袋而行。於是四眾競圖其像。今嶽林
寺大殿¶東堂全身見存。¶

** 扣氷澡先古佛
扣氷澡先古佛建寧新●翁氏子母夢比丘風袖烱
然荷錫求宿人指謂曰是辟支佛已而孕生於武宗
會昌四年香霧滿室彌曰不散年十三求出家父母
許之依烏山興福寺行全為師咸通乙酉落髪受具
<pb:ZB6q0003_TK_0675a2>
初以講說為眾所歸棄謁雪峯手携鳧茈一包醤一
器献之峯曰包中是何物師曰鳧茈峯曰何處得來
師曰泥中得峯曰泥深多少師曰無丈數峯曰還更
有麼曰轉有轉深又問器中何物曰醤峯曰何處得
來曰自合得峯曰還熟也未曰不較多峯異之曰子
異日必為王者師後自鵝湖歸温嶺結庵(今為水曹寺)繼
居將軍岩二虎侍側神人献地為瑞岩院學者爭集
嘗謂眾曰古聖修行須憑古節吾今夏則衣楮冬則
扣冰而浴故世人號為扣冰古佛後住靈曜上堂四
眾雲臻教老僧說箇甚麼便下座有僧焼炭積成火
龕曰請師入此修行曰真王不随流水化琉璃爭奪
眾星明曰莫秖這便是麼曰且莫認如作郎曰畢竟
<pb:ZB6q0003_TK_0675b1>
如何曰梅花臘月開天成戊子應閩主之召延居内
堂敬拜曰謝師遠降賜茶次師提起槖子曰大王會
麼曰不會曰人王法王各自照了留十日以疾辭至
十二月二日沐浴陞堂告眾而逝王與道俗備香薪
蘇油荼毘之祥(翟●)滿山●設利五色塔於瑞岩正寝
諡方雜舉徴拈代別語

** 諸方雜舉徵拈代別語
:PROPERTIES:
:head: 諸方雜舉徵拈代別語
:END:

<md:ZB6q0003_T_0434c>¶

障蔽魔王領諸眷屬。一千年隨金剛齊菩薩¶覓起處
不得。忽因一日得見。乃問云。汝當於¶何住。我一千年
領諸眷屬覓汝起處不得。金¶剛齊云。我不依有住而
住。不依無住而住。如¶是而住(法眼舉云。障蔽魔王不見金剛齊即且從。只如
金剛齊還見障蔽魔王麼)。¶
<pb:ZB6q0003_TK_0675b2>
外道問佛云。不問有言不問無言。世尊良久。¶外道禮
拜云。善哉世尊。大慈大悲開我迷雲¶令我得入。外道
去已阿難問佛云。外道以何¶所證而言得入。佛云。如
世間良馬見鞭影而¶行(玄覺徵云。什麼處是世尊舉鞭處。　雲居錫云。要會麼。如今歸
堂去復是阿誰。　東禪齊拈云。什麼處是外道悟¶處。眾中道世尊良久時。便是舉鞭處。恁麼會還得已否)。¶
緊那羅王奏無生樂供養世尊。王勅有情無¶情俱隨
王去。若有一物不隨王。即去佛處不¶得。又無厭足王
入大寂定。王勅有情無情皆¶順於王。如有一物不順
王。即入大寂定不得¶(雲居錫云。有情去也且從。只如山河大地是無情之物。作麼生
說亦隨王去底道理)。¶
罽賓國王秉劍詣師子尊者前問曰。師得蘊¶空否。師
曰。已得蘊空。曰既得蘊空離生死否。¶師曰。已離生死。
<pb:ZB6q0003_TK_0676a1>
曰既離生死就師乞頭還得¶否。師曰。身非我有豈況
於頭。王便斬之出白¶乳。王臂自墮(玄覺徵云。且道斬著斬不著。　玄沙
云。大小師子尊者不能與頭作主。　玄覺又云。¶玄沙恁麼道。要人作主不要人作主。若也要人作主蘊即
不空。若不要人作主。玄沙恁麼道意在什麼處。試斷看)。¶
泗州塔頭侍者及時鎖門。有人問。既是三界¶大師為
什麼被弟子鎖。侍者無對(法眼代云。弟子鎖大師鎖。¶法燈代云。還我鎖匙來。又
老宿代云。吉州鎖䖍州鎖)。¶
或問僧。承聞大德講得肇論是否。曰不敢。曰¶肇有物
不遷義是否。曰是。或人遂以茶盞就¶地撲破曰。遮箇
是遷不遷。無對(法眼代拊掌三下)。<md:ZB6q0003_T_0435a>¶
樂普侍者謂和尚曰。肇法師制得四論甚奇¶怪。樂普曰。
肇公甚奇怪要且不見祖師。侍者¶無對(法燈代云。和尚什麼處見。
<pb:ZB6q0003_TK_0676a2>
雲居錫云。什麼處是肇公不見祖師處。莫是有許多言語麼。又云。肇公有¶多少言語)。¶
有兩僧各住菴尋常來往。偶旬日不會。一日¶上山相
見。上菴主問曰。多時不見在什麼處。¶下菴主曰。只在
菴裏造箇無縫塔子。上菴主¶曰。某甲也欲造箇無縫
塔。就菴主借取樣子。¶曰何不早道。恰被人借去也(法眼
舉云。且道借伊樣子不借伊樣子)¶
有婆子令人送錢去。請老宿開藏經。老宿受¶施利便
下禪床轉一匝乃云。傳語婆子轉藏¶經了也。其人迴
舉似婆子。婆云。比來請開全¶藏。為甚開半藏(玄覺徵云。什麼
處是缺半藏處。且道那箇婆子具什麼眼便恁麼道)¶
誌公令人傳語思大禪師。何不下山教化¶眾生。目視
雲漢作麼。思大曰。三世諸佛被我¶一口吞盡。更有甚
<pb:ZB6q0003_TK_0676b1>
眾生可教化(玄覺徵云。且道是山頭語山下語)¶
龍濟修山主問翠巖曰。四乾闥婆王奏樂供¶養世尊。直
得須彌振動大海騰波。迦葉起¶舞。菩薩得忍。不動聲
聞頗我。只如迦葉作舞¶意旨如何。對曰。迦葉過去生
中曾作樂人來¶習氣未斷。山主曰。須彌大海莫是習
氣未斷¶否。翠巖無對(法眼代云。正是習氣)。¶
有僧親附老宿一夏不蒙言誨。僧歎曰。只恁¶麼空過
一夏不聞佛法。得聞正因兩字亦得¶也。老宿聞之乃曰。
闍梨莫𧬊(音西)速。若論正¶因一字也無。恁麼道了叩齒
三下曰。適來無¶端恁麼道。隣房僧聞曰。好一鑊羹被
兩顆鼠¶糞污却(玄覺徵云。且道讚歎語不肯語。若是讚歎為什麼道鼠糞污却。若不肯他
有什麼過驗得麼)。¶
<pb:ZB6q0003_TK_0676b2>
僧肇法師遭秦主難。臨就刑說偈曰。<md:ZB6q0003_T_0435b>¶四大元無主五
陰本來空¶將頭臨白刃猶似斬春風¶(玄沙云。大小肇法師臨死猶寱語)。¶
僧問老宿云。師子捉兔亦全其力。捉象亦全¶其力。未
審全箇什麼力。老宿云。不欺之力¶(法眼別云。不會古人語)。¶
李翱尚書見老宿獨坐問曰。端居丈室當何¶所務。老
宿曰。法身凝寂無去無來(法眼別云。汝作什麼來。法¶燈別云。非公境界)。¶
有道流在佛殿前背坐。僧曰。道士莫背佛。道¶流曰。大
德本教中道。佛身充滿於法界。向什¶麼處坐得。僧無
對(法眼代云。識得汝)。¶
禪月詩云。禪客相逢只彈指。此心能有幾人¶知。大隨
和尚舉問禪月。如何是此心。無對¶(歸宗柔代云。能有幾人知)。¶
台州六通院僧欲渡船。有人問。既是六通為¶什麼假
<pb:ZB6q0003_TK_0677a1>
船。無對(天台韶國師代云。不欲驚眾)。¶
聖僧像被屋漏滴。有人問。既是聖僧為什麼¶有漏(天台
國師代云。無漏不是聖僧)。¶
死魚浮於水上。有人問僧。魚豈不是以水為¶命。僧曰
是。曰為什麼却向水中死。無對(杭州天龍機和¶尚代云。是伊為什麼不去
岸上死)。¶
僧問雲臺欽和尚。如何是真言。欽曰。南無佛¶陀耶(大章
如菴主別云。作麼作麼)。¶
江南國主問老宿。予有一頭水牯牛萬里無¶寸草。未
審向什麼處放(歸宗柔代云。好放處)。¶¶¶<md:ZB6q0003_T_0435c>¶
江南相馮延巳與數僧遊鍾山。至一人泉問。¶一人泉
許多人爭得足。一僧對曰。不教欠少。¶延已不肯。乃別
<pb:ZB6q0003_TK_0677a2>
云。誰人欠少(法眼別云。誰是不足者)。¶
有施主婦人入院行眾僧隨年錢。僧曰。聖僧¶前著一
分。婦人曰。聖僧年多少。僧無對(法眼代云。心¶期滿處即知)。¶
法燈問新到僧。近離什麼處曰廬山。師拈起¶香合曰。
廬山還有遮箇也無。僧無對(師自代云。尋¶香來禮拜和尚)。¶
僧問仰山。彎弓滿月齧鏃意如何。仰山曰。齧¶鏃。僧擬開
口。仰山曰。開口驢年也不會。僧無¶對(南泉代側身而立)。¶
有一行者隨法師入佛殿。行者向佛而唾。法¶師曰。行
者少去就何以唾佛。行者曰。將無佛¶處來與某甲唾。
無對(溈山云。仁者却不仁者。不仁者却仁者。仰山代法師云。但¶唾行者。又云。行者若有語即向伊道。
還我無行者處來)。¶
偃臺感山主到圓通院相看。第一座問曰。圓¶通無路。
<pb:ZB6q0003_TK_0677b1>
山主爭得到來(歸宗柔代云。不期又得相見)。¶
有僧入冥見地藏菩薩。地藏問。是爾平生修¶何業。僧
曰。念法華經。曰止止不須說我法妙¶難思。為是說是
不說。無對(歸宗柔代云。此迴歸去敢請流通)。¶
歸宗柔和尚問僧。看什麼經。曰寶積經。柔曰。¶既是沙
門為什麼看寶積。無對(柔自代云。古今用無極)。¶
劉禹端公因雨問先雲居和尚。雨從何來。曰¶從端公
問處來。端公歡喜讚歎。居却問¶問從何來。無語。有老
宿代云。適來道什麼¶(歸宗柔別云。謝和尚再三)。¶
昔有三僧雲遊。擬謁徑山和尚。遇一婆子時¶方收稻
次。一僧問曰。徑山路何處去。婆曰。<md:ZB6q0003_T_0436a>¶驀直去。僧曰。前頭
水深過得否。曰不濕脚。僧¶又問。上岸稻得恁麼好。下
<pb:ZB6q0003_TK_0677b2>
岸稻得恁麼怯。曰¶下岸稻總被螃蟹喫却也。僧曰。太
香生。曰勿¶氣息。僧又問婆。住在什麼處。曰只在遮裏。
三¶僧乃入店內。婆煎茶一瓶將盞子三箇安盤¶上謂
曰。和尚有神通者即喫茶。三人無對。又¶不敢傾茶。婆
曰。看老朽自逞神通也。於是便¶拈盞子傾茶行。¶
法眼和尚謂小兒日。因子識得爾爺爾爺¶名什麼。無
對(法燈代云。但將衣袖掩面)。¶法眼却問一僧。若是孝順之子合下
得一轉¶語。且道合下得什麼語。無對(法眼自代云。他是孝順之子)。¶
僧問講彌陀經座主。水鳥樹林皆悉念佛念¶法念僧
作麼生講。坐主曰。基法師道。真友不¶待請如母赴嬰
兒。僧曰。如何是真友不待請¶(法眼代云。此是基法師語)。¶
泉州王延彬入招慶院。見方丈門閉問演侍¶者。有人
<pb:ZB6q0003_TK_0678a1>
敢道大師在否。演曰。有人敢道大師¶不在否(法眼別云。太傅
識大師)。¶
僧舉。佛說法有一女人忽來問訊。便於佛前¶入定。時
文殊近前彈指。出此女人定不得。又¶托昇梵天亦出不
得。佛曰。假使百千文殊亦¶出此女人定不得。下方有網
明菩薩能出此¶定。須臾網明便至問訊佛了。去女前
彈指¶一聲。女人便從定而起(五雲和尚云。不唯文殊不能出
此定。但恐如來也出此定¶不得。只如教意怎生體解)。¶
誌公云。每日拈香擇火不知身是道場。玄沙¶云。每日
拈香擇火不知真箇道場(玄覺徵云。只如此二尊者¶語還有親疎也無)。<md:ZB6q0003_T_0436b>¶
雲巖院主遊石室迴。巖問。汝去入到石室¶裏許看為
什麼便迴來院主無對洞山代云。彼中¶已有人占了
<pb:ZB6q0003_TK_0678a2>
也。巖曰。汝更去作什麼。洞山¶曰。不可人情斷絕去也。¶
鹽官會下有一主事僧。將死鬼使來取。僧告¶曰。某甲
身為主事未暇修行。乞容七日得否。¶使曰。待為白王。
若許即七日後來。不然須臾¶便至。言訖去。至七日後
方來覓其僧不見。後¶有人舉問一僧。若來時如何抵
擬他(洞山代云。被他覓得也)¶
洞山會下有老宿去雲巖迴。洞山問。汝去雲¶巖作什麼。
答云。不會(洞山自代云。堆堆地)。¶
臨濟見僧來舉起拂子。僧禮拜。師便打。別僧¶來。師舉
拂子。僧並不顧。師亦打。又一僧來¶參。師舉拂子。僧曰。
謝和尚見示。師亦打¶(雲門代云。只疑老漢。　大覺云。得即得猶未見臨濟機在)。¶
閩王送玄沙和尚上船。玄沙扣船召曰。大王。¶爭能出得
<pb:ZB6q0003_TK_0678b1>
遮裏去。王曰。在裏許得多少時也¶(歸宗柔別云。不因和尚不得到遮裏)。¶
僧問老宿。如何是密室中人。老宿曰。有客不¶答話(玄沙云。何
曾密。　歸宗柔別老宿云爾因什麼得見)。¶
法眼和尚問講百法論僧。百法是體用雙陳。¶明門是
能所兼舉。座主是能法座是所。作麼¶生說兼舉(有老宿代
云。某甲喚作箇法座。歸宗柔別云。不勞和尚如此)。¶
僧舉教云。文殊忽起佛見法見。被佛威神攝¶向二鐵
圍山(五雲曰。什麼處是二鐵圍山。還會麼。如今若有人起佛法之見。吾與烹茶兩甌。且¶道賞伊罰伊。
同教意不同教意)。¶
洪州大寧院上狀請第二座開堂。人問。何不¶請第一
座(法眼代云。不勞如此)。¶
洞山行脚時會一官人曰。三祖信心銘弟子<md:ZB6q0003_T_0436c>¶擬注。洞
<pb:ZB6q0003_TK_0678b2>
山曰。才有是非紛然失心。作麼生注¶(法眼代云。恁麼即弟子不注也)。¶
法眼和尚因患脚。僧問訊次師曰。非人來時¶不能動。
及至人來動不得。且道佛法中下得¶什麼語。僧曰。和
尚且喜得較。師不肯(自別云。和尚今日¶似減)。¶
九峯和尚入江西城。人問入𢌅教化以何為¶眼。九峯
曰。日月不曾亂(法眼別云。待有眼)。¶
僧問龍牙。終日區區如何頓息。龍牙曰。如¶孝子喪却父
母始得(東禪齊云。眾中道。如喪父母何有閑暇。恁麼會還息得人疑情¶麼。除此外且作麼生會龍
牙意)。¶
僧問龍牙。十二時中如何著力。龍牙曰。如無¶手人欲
行拳始得(東禪齊云。好言語且作麼生會。嘗問一僧。他道無手底人何更行得拳¶也。及問伊佛
法。伊便休去將知路布說。得無用處不如子細體取古人意好)。¶
<pb:ZB6q0003_TK_0679a1>
鼓山曰。欲知此事如一口劍。僧問。學人是死¶屍如何
是劍。鼓山曰。拽出遮死屍著。僧應諾¶便歸僧堂結束
而去。鼓山晚間聞去乃曰。好¶與拄杖(東禪齊云。遮僧若不肯鼓山有
什麼過。若肯何得便發去。又鼓山拄杖賞伊罰伊。具眼底上座¶試商量看)。¶
有菴主見僧來竪火筒曰。會麼。曰不會。菴主¶曰。三十
年用不盡底。僧却問。三十年前用箇¶什麼(歸宗柔代云。也要知)。¶
招慶和尚拈鉢囊問僧。爾道直幾錢(歸宗柔代云。留與¶人增價)。¶
雲門和尚以手入木師子口曰。咬殺我也相¶救(歸宗柔代
云。和尚出手太殺)。¶
有座主念彌陀名號次。小師喚和尚。及迴顧¶小師不
對。如是數四。和尚叱曰。三度四度喚¶有什麼事。小師
曰。和尚幾年喚他。即得某甲<md:ZB6q0003_T_0437a>¶才喚便發業(法燈代云。咄叱)。¶
<pb:ZB6q0003_TK_0679a2>
鷂子趁鴿子飛向佛殿欄干上顫。有人問僧。¶一切眾
生在佛影中常安常樂。鴿子見佛為¶什麼顫(法燈代云怕佛)。¶
悟空禪師問忠座主。講什麼經。曰法華經。¶空曰。若有
說法華經處我現寶塔當為證明。¶大德講什麼人證
明(法燈代云。謝和尚證明)。¶
僧問老宿。魂兮歸去來食我家園葚。如何是¶家園葚
(玄覺代云。是亦食不得。法燈別云。污却爾口)。¶
官人問僧。名什麼。曰無揀。官人曰。忽然將一¶椀沙與
上座又作麼生。曰謝官人供養(法眼別云。此¶猶是揀底)。¶
廣南有僧住菴。國主出獵。人報菴主大王來¶請起。曰
非但大王來佛來亦不起。王問。佛豈¶不是汝師。曰是。
王曰。見師為什麼不起(法眼代云。未¶足酬恩)。¶
<pb:ZB6q0003_TK_0679b1>
僧辭趙州和尚。趙州謂曰。有佛處不得住無¶佛處急走
過。三千里外逢人莫舉(法眼代云。恁麼即不去也)。¶
泗州塔前一僧禮拜。有人問。上座日日禮拜¶還見大
聖麼(法眼代云。汝道禮拜是什麼義)。¶
僧問圓通和尚。一塵才起大地全收。還見禪¶床麼圓
通曰。喚什麼作塵。又問法燈曰。喚什¶麼作禪床(東禪齊云。
此二尊宿語明。伊問處。不明伊問處。若明伊問處還得盡善也未。試斷看。¶忽然向伊道。爾指示我。更要答
語。又作麼生會。莫道又答一轉子)。¶
玄覺和尚聞鳩子叫問增。什麼聲。僧曰。鳩¶子。師曰。欲
得不招無間業。莫謗如來正法輪¶(東禪齊云。上座道是鳩子聲便成謗
法。什麼處是謗處。若道不是還得麼。上座且道。玄覺意作麼生)。¶
保福僧到地藏。地藏和尚問。彼中佛法如<md:ZB6q0003_T_0437b>¶何。曰保福有時示
<pb:ZB6q0003_TK_0679b2>
眾道。塞却爾眼教爾覷不¶見。塞却爾耳教爾聽不聞。
坐却爾意教爾分¶別不得。地藏曰。吾問爾。不塞爾眼見
箇什麼。¶不塞爾耳聞箇什麼。不坐爾意作麼生分別¶
(東禪齊云。那僧聞了忽然惺去。更不他遊。上座如今還得麼。若不會每日見箇什麼)。¶
福州洪塘橋上有僧列坐。官人問。此中還有¶佛麼(法眼
代云。汝是什麼人)。¶
人問僧。無為無事人為什麼却有金鎖難(五雲¶代云。只為無為無事)。¶
老宿問僧。什麼處來。曰牛頭山禮拜祖師來。¶老宿曰。
還見祖師麼(歸宗柔代云。大似不相信)。¶
有僧與童子上經了。令持經著函內。童子曰。¶某甲念
底著向那裏(法燈代云。汝念什麼經)。¶
一僧注道德經。人問曰。久嚮大德注道德經。¶僧曰。不
<pb:ZB6q0003_TK_0680a1>
敢。曰何如明皇(法燈代云。是弟子)。¶
雲門和尚問僧。什麼處來。曰江西來。雲門¶曰。江西一遂
老宿寱語住也未。僧無對(五雲代云。興¶猶未已)。¶後有僧問法眼。
和尚不知雲門意作麼生。法¶眼曰。大小雲門被遮僧勘
破(五雲曰。什麼處是勘破雲門處。要會麼。¶法眼亦被後僧勘破也)。¶
因開井被沙塞却泉眼。法眼問僧。泉眼不通¶被沙塞。
道眼不通被什麼物礙。僧無對(師自代云。被¶眼礙)。¶

景德傳燈錄卷第二十七<md:ZB6q0003_T_0437c>¶



<pb:ZB6q0003_TK_0680a2>













#-*- mode: mandoku-view; -*-
#+DATE: 2011/05/03 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS TK
#+PROPERTY: LASTPB <md:ZB6q0003_T_018-0343c> ¶¶¶¶¶
#+PROPERTY: JUAN 18
¶
¶
<pb:ZB6q0003_TK_0532a1>
景德傳燈錄卷第十八¶¶
　　清源下第六世¶¶
雪峯存禪師法嗣¶
　福州玄沙師備禪師　　福州長慶慧稜禪師¶
　福州大普山玄通禪師¶　越州鏡清寺道怤禪師¶
　福州長生山皎然禪師¶　信州鵝湖山智孚禪師¶
　漳州報恩懷岳禪師¶　　杭州西興化度師郁禪師¶
　福州鼓山神晏國師¶　　漳州隆壽紹卿禪師¶
　福州僊宗行𤦆禪師¶　　福州蓮華山永福從弇禪師¶
　杭州龍華寺靈照禪師¶　明州翠巖令參禪師(已上十四人見錄)¶

******* 福州雪峯義存禪師法嗣
:PROPERTIES:
:head: 雪峯義存禪師法嗣
:END:
¶

******** 福州玄沙宗一師備大師
福州玄沙宗一大師法名師備。福州閩縣人¶也。姓謝
<pb:ZB6q0003_TK_0532a2>
氏。幼好垂釣。泛小艇於南臺江狎諸¶漁者。唐咸通初
年甫三十。忽慕出塵乃棄釣<md:ZB6q0003_T_018-0344a>¶舟。投芙蓉山靈訓禪師
落髮。往豫章開元寺¶道玄律師受具。布衲芒屨食才
接氣。常終日¶宴坐眾皆異之。與雪峯義存本法門昆仲而¶
親近若師資。雪峯以其苦行呼為頭陀。一日¶峯問曰。阿
那箇是備頭陀。對曰。終不敢誑¶於人。異日峯召曰。備
頭陀何不遍參去。師¶曰。達磨不來東土二祖不往西
天。峯然之。¶暨登象骨山乃與師同力締構。玄徒臻萃。
師¶入室咨決罔替晨昏。又閱楞嚴經發明心地。¶由是
應機敏捷與修多羅冥契。諸方玄學有¶所未決必從
之請益。至與雪峯徵詰¶亦當仁不讓。峯曰。備頭陀其再
來人也。¶　雪峯上堂曰。要會此事猶如古鏡當臺¶胡
<pb:ZB6q0003_TK_0532b1>
來胡現漢來漢現。師曰。忽遇明鏡來時如¶何。峯曰。胡
漢俱隱。師曰。老和尚脚跟猶未¶點地。　師住後上
堂時久。大眾盡謂不說法。一時各¶歸。師乃呵云。看總
是一樣底。無一箇有智慧。¶但見我開遮兩片皮。盡來
簇著覓言語意度。¶是我真實。為他却總不知。看恁麼
大難大難。¶　師有時云。諸禪德汝諸人盡巡方行脚
來。稱¶我參禪學道。為有奇特去處。為當只恁麼東¶問
西問。若有試通來我為汝證明是非。我盡¶識得還有
麼。若無當知只是趁謴(古困切)是汝既¶到遮裏來。我今
問汝。汝諸人還有眼麼。若有¶即今便合識得。還識得
麼。若不識便被我喚¶作生盲生聾底人還是麼。肯恁
麼道麼。禪德¶亦莫自屈。是汝真實何曾是恁麼人。十
<pb:ZB6q0003_TK_0532b2>
方諸¶佛把汝向頂上著。不敢錯誤著一分子。只道¶此
事唯我能知。會麼。如今相紹繼盡道承他<md:ZB6q0003_T_018-0344b>¶釋迦。我道
釋迦與我同參。汝道參阿誰會麼。¶大不容易。知莫非
大悟始解得知。若是限劑¶所悟亦莫能覯。汝還識大
悟麼。不可是汝向¶髑髏前認他鑒照。不可是汝說空
說無說。遮¶邊那邊有世間法。有一箇不是世間法。和
尚¶子虛空猶從迷妄幻生。如今若是大肯去何¶處有
遮箇稱說。尚無虛空消息。何處有三界。¶業次父母緣
生與汝樁立前後。如今道無尚¶是誑語。豈況是有知
麼。是汝多時行脚和尚¶子。稱道有覺悟底事。我今問
汝。只如巔山¶巖崖逈絕人處。還有佛法麼。還裁辨得
麼。若¶辨不得卒未在。我尋常道。亡僧面前正是觸¶目
<pb:ZB6q0003_TK_0533a1>
菩提。萬里神光頂後相。若人覯得。不妨¶出。得陰界。脫
汝髑髏前意想。都來只是汝真¶實人體。何處更別有
一法解蓋覆。汝知麼。還¶信得麼。解承當得麼。大須努
力。　師又云。我今¶問汝諸人。且承得箇什麼事。在
何世界安身¶立命。還辨得麼。若辨不得恰似揑目生
華。見¶事便差。知麼。如今現前見有山河大地色空¶明
暗種種諸物。皆是狂勞華相。喚作顛倒知¶見。夫出家
人識心達本。故號沙門。汝今既已¶剃髮披衣為沙門
相。即合有自利利他分。如¶今看著盡黑漫漫地。如墨汁
相似。自救尚不¶得。爭解為得他人。仁者佛法因緣事大。
莫¶當等閑相聚頭亂說雜話趁謴過時。光陰難¶得。
可惜許大丈夫兒。何不自省察看是什麼¶事。只如從
<pb:ZB6q0003_TK_0533a2>
上宗風。是諸佛頂族。汝既承當不¶得。所以我方便勸
汝。但從迦葉門接續頓超¶去。此一門超汝凡聖因果。超
毘盧妙莊嚴<md:ZB6q0003_T_018-0344c>¶世界海。超他釋迦方便門。直下永劫不
教有¶一物與汝作眼見。何不急急究取。未必道我¶且
待三生兩生久積淨業。仁者。汝宗乘是什¶麼事。不可由
汝身心用工莊嚴便得去。不可¶他心宿命便得法。會
麼。只如釋迦出頭來。¶作如許多變弄說十二分教。如瓶
灌水。大作¶一場佛事向汝。此門中用一點不得。用一毛¶頭
伎倆不得。知麼如同夢事。亦如寱語。沙門¶不應得出頭
來。不同夢事蓋為識得知麼。識得即是大¶出脫大出
頭。人所以超。凡越聖出生離死離¶因離果超。毘盧越
釋迦。不被凡聖因果所謾。¶一切處無人識得汝。知麼
<pb:ZB6q0003_TK_0533b1>
莫只長戀生死愛¶網。被善惡業拘將去無自由分。饒
汝鍊得身¶心同虛空去。饒汝得到精明湛不搖處。不
出¶識陰。古人喚作如急流水。流急不覺妄為澹¶淨。恁
麼修行盡不出他輪迴際。依前被輪轉¶去。所以道。諸
行無常。直是三乘功果。如是¶可畏若無道眼亦不究
竟。何如今日博¶地凡夫。不用一毫工夫。便頓超去。解
省心¶力麼。還願樂麼。勸汝我如今立地待汝覯去。¶不
用汝加功練行。如今不恁麼更待何時還¶肯麼。還肯
麼。　師有時上堂曰。汝真¶實如是。有時云。達磨如
今現在。汝諸人還¶見麼。　師云。是諸人見有險惡。見
有大蟲刀劍¶諸事逼汝身命。便生無限怕怖。如似什
麼。恰¶如世間畫師。一般自畫作地獄變相。作大蟲¶刀
<pb:ZB6q0003_TK_0533b2>
劍了。好好地看了。却自生怕怖。汝今諸人¶亦復如是。
百般見有。是汝自幻出自生怕怖。¶亦不是別人與汝
為過。汝今欲覺此幻惑麼。<md:ZB6q0003_T_018-0345a>¶但識取汝金剛眼睛。若識
得不曾教汝有纖¶塵可得露現。何處更有虎狼刀劍
解愶嚇得¶汝。直至釋迦如是伎倆。亦覓出頭處不得。
所¶以我向汝道。沙門眼把定世界函蓋乾坤不¶漏絲
髮。何處更有一物為汝知見知麼。如是¶出脫。如是奇
特。何不究取。　師云。汝諸人如¶似在大海裏坐。沒頭浸
却了。更展手問人¶乞水喫。還會麼。夫學般若菩薩
是大根器有¶大智慧始得。若有智慧即今便得出脫。
若是¶根機遲鈍。直須勤苦耐志日夜忘疲與眠失食
如¶喪考妣相似。恁麼急切盡一生去。更得人荷¶挾剋
<pb:ZB6q0003_TK_0534a1>
骨究實。不妨亦得覯去。且況如今誰是¶堪任受學底
人。仁者莫只是記言記語恰似¶念陀羅尼相似。蹋步
向前來。口裏哆哆啝啝¶地。被人把住詰問。著沒去處
便瞋道。和尚¶不為我答話。恁麼學事大苦。知麼。有一
般坐¶繩床和尚。稱為善知識。問著便動身動手點¶眼
吐舌瞪視。更有一般便說。昭昭靈靈靈臺¶智性能見能
聞。向五蘊身田裏作主宰恁麼¶為善知識大賺人。知
麼我今問汝。汝若認昭¶昭靈靈。是汝真實為什麼。瞌
睡時又不成昭¶昭靈靈。若瞌睡時不是為什麼有昭
昭時。汝¶還會麼。遮箇喚作認賊為子。是生死根本妄¶
想緣氣。汝欲識此根由麼。我向汝道。汝昭昭¶靈靈。只因
前塵色聲香等法而有分別。便道¶此是昭昭靈靈。若
<pb:ZB6q0003_TK_0534a2>
無前塵汝此昭昭靈靈同¶於龜毛兔角。仁者。真實在
什麼處。汝今欲得¶出他五蘊身田主宰。但識取汝祕
密金剛體。¶古人向汝道。圓成正遍遍周沙界。我今少
分<md:ZB6q0003_T_018-0345b>¶為汝智者。可以譬喻得解。汝見此南閻浮提¶日
麼。世間人所作興營養身活命種種心行¶作業。莫非
承他日光成立。只如日體還有多¶般及心行麼。還有不
周遍處麼。欲識此金剛¶體亦頂如是。看只如今山河
大地十方國土色空¶明暗及汝身心。莫非盡承汝圓
成威光所現。¶直是天人群生類所作業次受生果報
有性無¶情。莫非承汝威光。乃至諸佛成道成果接物¶
利生。莫非盡承汝威光。只如金剛體還有凡¶夫諸佛
麼。有汝心行麼。不可道無便得當去¶也。知麼汝既有
<pb:ZB6q0003_TK_0534b1>
如是奇特。當陽出身處何不¶發明取。便隨他向五蘊
身田中鬼趣裏作活¶計。直下自謾却去。忽然無常殺境
到來。眼¶目譸張。身見命見恁麼時大難枝荷。如生脫¶
龜箇相似大苦。仁者莫把瞌睡見解便當却¶去。未解
蓋覆得毛頭許。汝還知麼。三界無安¶猶如火宅。且汝
未是得安樂底人。只大作群¶隊干他人世。遮邊那邊
飛走野鹿相似。但知¶求衣為食。若恁麼爭行他王道知麼
國王大¶臣不拘汝。父母放汝出家。十方施主供汝衣¶
食。土地龍神護汝。也須具慚愧知恩始得。莫¶孤負
人好。長連床上排行著地銷將去。道是¶安樂。未在皆
是粥飯將養得。汝爛冬瓜相¶似變將去。土裏埋將去。
業識茫茫無本可據。¶沙門因什麼到恁麼地。只如大
<pb:ZB6q0003_TK_0534b2>
地上蠢蠢者。¶我喚作地獄劫住。如今若不了。明朝後
日看¶變入驢胎馬肚裏。牽犁拽杷銜鐵負鞍。碓擣¶磨磨
水火裏燒煮。去大不容易。受大須恐懼。¶好是汝自累知
麼。若是了去直下永劫不曾<md:ZB6q0003_T_018-0345c>¶教汝有遮箇消息。若不
了此煩惱惡業因緣。¶未是一劫兩劫得休。直與汝金
剛齊壽知麼。¶　南際長老到雪峯。雪峯令訪于師。師問¶古
人道。此事唯我能知長老作麼生。南際曰。¶須知有不求
知者(歸宗柔別拊掌三下)師曰。山頭和尚喫¶許多辛苦作麼。　
雪峯因普請畬田。見一蛇以¶杖挑起召眾曰。看看以
刀芟為兩段。師以杖¶拋於背後更不顧視。眾愕然。峯
曰俊哉。　師¶侍雪峯遊山。峯指一片地曰。此處¶好造
箇無縫塔。師曰。高多少峯乃顧視¶上下。師曰。人天福
<pb:ZB6q0003_TK_0535a1>
報即不如和尚。若是靈¶山受記大遠在。　雪峯曰。世
界闊一尺古鏡闊¶一尺。世界闊一丈古鏡闊一丈。師
指火鑪曰。¶火鑪闊多少。峯曰。如古鏡闊。師曰。老和尚¶
脚跟未點地。　師初受請住梅谿場普應院。中¶間遷止玄
沙山。自是天下叢林海眾皆望風¶而賓之。閩帥王公請演
無上乘。待以師禮。學¶徒餘八百室戶不閉。　師上堂
良久謂眾曰。我¶為汝得徹困也還會麼。　僧問。寂寂
無言時如¶何師曰。寱語作麼。曰本分事請師道。師曰。¶
𥋙睡作麼。曰學人即𥋙睡和尚如何。師曰。¶爭得恁麼
不識痛痒。又曰。可惜如許大師僧。¶千道萬里行脚到
遮裏。不消箇𥋙睡寱語便¶屈却去。　問如何是學人
自己。師曰。用自己作¶麼。　僧問。從上宗乘如何言論。
<pb:ZB6q0003_TK_0535a2>
師¶曰。少人聽。僧曰請和尚直道。師曰。患聾作¶麼又曰。
仁者。如今事不獲已。教我抑下如是¶威光。苦口相勸。
百千方便道如此如彼。共汝¶相知聞盡成顛倒知見。將
此咽喉脣吻。只成<md:ZB6q0003_T_018-0346a>¶得箇野狐精業謾汝我。還肯麼。只
如有過無¶過唯我自知。汝爭得會。若是恁麼人出頭
來¶甘伏呵責。夫為人師匠大不易。須是善知識¶始得
知。我如今恁麼方便助汝。猶尚不能覯¶得。可中純舉
宗乘。是汝向什麼處措。還會¶麼。四十九年是方便。只
如靈山會有百萬眾。¶唯有迦葉一人親聞。餘盡不
聞。汝道迦葉親¶聞事作麼生。不可道如來無說說迦
葉不聞¶聞。便得當。不可是汝修因成果。福智莊嚴¶
底事。知麼且如道。吾有正法眼付囑大迦葉。¶我道猶
<pb:ZB6q0003_TK_0535b1>
如話月。曹谿豎拂子如還指月。所以¶道。大唐國內宗
乘中事。未曾見有一人舉唱。¶設有人舉唱。盡大地人
失却性命。如無孔鐵¶槌相似。一時亡鋒結舌去。汝諸
人賴遇我。不¶惜身命。共汝顛倒知見。隨汝狂意。方有
申問¶處。我若不共汝恁麼有聞去。汝向什麼處得¶見
我。會麼大難。努力珍重。　¶¶¶¶¶¶¶¶¶問四威儀外如何奉王。師
曰。汝是王法罪人¶爭會問事。　問古人拈槌豎拂。還
當宗乘中事¶也無。師曰。不當。曰古人意作麼生。師舉
拂¶子。僧曰。宗乘中事如何。師曰。待汝悟始得。<md:ZB6q0003_T_018-0346b>¶　問如
何是金剛力士。師乃吹之。　文桶頭下山。¶師問。桶頭
下山幾時歸。曰三五日。師曰。歸時¶有無底桶子將一
擔歸。文無對(歸宗柔代云。和尚用作什麼)師¶有時垂語曰。諸方老宿盡
<pb:ZB6q0003_TK_0535b2>
道接物利生。¶只如盲聾瘂三種病人。汝作麼生接。若
拈¶槌豎拂他眼且不見。共他說話耳又不聞口¶教伊說口
復瘂。若接不得佛法盡無靈驗。時有僧出曰。¶三種病人
還許學人商量否。師曰。許汝作¶麼生商量。其僧珍重
出。師曰。不是不是羅漢云。桂琛¶見有眼耳和尚作
麼生接。中塔云。三種病¶人即今在什麼處。又一僧云。
非唯謾他兼亦¶自謾(法眼云。¶我當時見羅漢和尚舉此僧語。我便會三種病人。　雲
居錫云。只如此僧會不會。若道會玄沙又道不是。若道不¶
會法眼為什麼道。我因此僧語便會三種病人。
上座無事上來商量大家要知)長慶稜來。師問。除却藥忌作麼生道。稜¶
曰。憨作麼。師曰。雪峯山橡子恰食來遮裏雀¶兒放
糞。　師見僧來禮拜乃曰。禮拜著因我得¶禮拜汝。　一日普請斫
柴。見一虎。¶天龍曰和尚虎。師曰。是汝虎。歸院後龍問。
<pb:ZB6q0003_TK_0536a1>
適來見¶虎云是汝。未審尊意如何。師曰。娑婆世界¶有
四重障。若人透得許汝出陰界(東禪齊云。上座古人見¶了道。我身心
如大地虛空。如今人還透得麼)師問長生然和尚。維摩¶觀佛前際不來後際
不去今則無住。汝作麼¶生觀。對曰。放皎然過有商量。
師曰。放汝過作¶麼生。長生良久。師曰。教阿誰委。曰徒
勞側¶耳。師曰。情知汝向山鬼窟裏作活計(崇壽稠別長生云。¶喚什麼
作如來)僧問師。學人為什麼道不得。師曰。畐¶塞汝口爭解
道得(法眼云。古人恁麼道甚奇特。且問上座口是什麼)問凡¶有言句盡落捲
樻。不落捲樻請和尚商量。¶師曰。抝折秤衡來與汝商
量。　問古人瞬視接<md:ZB6q0003_T_018-0346c>¶人。和尚如何接人。師曰。我不瞬
視接人。　僧¶問。是什麼得恁麼難見。師曰。只為大近
(法眼云。¶也無可得近直下是上座)師在雪峯時光侍者謂師曰。師叔¶
<pb:ZB6q0003_TK_0536a2>
若學得禪。某甲打鐵船下海去。師住後問曰。¶光侍者打得鐵
船也未。光無對(法眼代云。和尚終不恁麼。¶　法燈代云。請和尚下船。　玄覺代云。貧兒思
舊債)師遣僧送書上雪峯¶。峯開緘唯白紙三幅。問僧會
麼。曰不¶會。峯曰。不見道。君子千里同風。其僧迴¶舉似
師。師曰。遮老和尚蹉過也不知(東禪齊云。¶什麼處蹉過。若的蹉過師豈不
會弟子意。若不恁麼會。只如玄沙意作麼生。若會便參取玄沙)師問¶鏡清。教中道。不
見一法為大過¶失。且道不見什麼法。鏡清指露柱云。莫
是不¶見遮箇法麼(同安顯別云。也知和尚不造次)師曰。浙中清水¶白
米從汝喫。佛法未會在(玄覺云。且道玄沙恁麼道意在什麼處。不¶見僧問洞山云。
不見一法為大過失。此意如何。洞山云。不見一法好言語上座。一宿覺云。不見一法即如來方得¶名為觀自
在普賢菩薩。又云。不見一法為大過失。是一箇是兩箇試斷看)僧問。承和尚¶有言。盡
十方世界是一顆明珠。學人如何得¶會。師曰。盡十方
<pb:ZB6q0003_TK_0536b1>
世界是一顆明珠用會作麼。¶師來日却問其僧。盡十
方世界是一顆明珠¶汝作麼生會。對曰。盡十方世界
是一顆明珠¶用會作麼。師曰。知汝向山鬼窟裏作活計
(玄覺云。¶一般恁麼道。為什麼却成山鬼窟去)問如何是無縫塔。師曰。遮一¶縫
大小　韋監軍來謁¶歎曰。曹山和尚甚奇怪。師乃問。
撫州取曹山多¶少。韋指傍僧云。上座曾到曹山否。
曰曾到。韋¶曰。撫州取曹山多少里。曰一百二十。韋曰。¶
恁麼即上座不到曹山。韋却起禮拜師。師¶曰。監軍却須
禮此僧。此僧却具慚愧(雲居錫云。什麼處是¶此僧具慚愧。若檢得出許上座有行
脚眼)西天有聲明三藏到。閩帥令<md:ZB6q0003_T_018-0347a>¶與師相見。師以火筯
敲銅鑪問。是什麼聲。¶三藏對曰。銅鐵聲(法眼別云。請大師為大王。法
燈別云。聽和尚問)師曰。¶大王莫受外國人謾。三藏無對(法眼代云。大師
<pb:ZB6q0003_TK_0536b2>
久受大王供養。法燈¶代云。却是和尚謾大王)師南遊莆田縣排百戲迎接。
來日¶師問小塘長老。昨日許多喧鬧向什麼處去¶也。
塘提起衲衣角。師曰。料掉勿交涉(法眼別云。昨¶日有多少喧鬧。　法燈
別云。今日更好笑)師問僧。乾闥婆城汝作麼生¶會。僧曰。如夢
如幻(法眼別敲物示之)師與地藏琛在方¶丈內說話夜深。侍者閉
却門。師曰。門總閉¶了。汝作麼生得出去。琛曰。喚什麼
作門(法燈別云。和¶尚莫欲歇去)師一日以杖拄地問長生曰。僧見俗見¶
男見女見。汝作麼生見。長生曰。和尚還見皎¶然見處麼。
師曰。相識滿天下。　問承和尚有言。¶聞性遍周法界。
雪峯打鼓遮裏為什麼不聞。¶師曰。誰知不聞。　問險
惡道中以何為津梁。師¶曰。以汝眼為津梁。曰未得者如
何。師曰。快救¶取。　師與韋監軍喫果子。韋問。如何
<pb:ZB6q0003_TK_0537a1>
是日用而¶不知。師拈起果子曰喫。韋喫果子了。再問¶
之。師曰。只者是日用而不知。　普請般柴。師¶曰。汝諸
人盡承吾力。一僧曰。既承師力何用¶普請。師叱之曰。
不普請爭得柴歸。　師問明真¶大師。善財參彌勒。彌
勒指歸文殊。文殊指歸¶佛處。汝道佛指歸什麼處。對
曰。不知。師曰。¶情知汝不知(法眼別云喚什麼作佛)大普玄通到
禮覲。師¶謂曰。汝在彼住莫誑惑人家男女。　對曰。玄通¶只
是開箇供養門。晚來朝去爭敢作恁麼事。¶師曰。事難。
曰其情是難。師曰。什麼處是難¶處。曰為伊不肯承當。
師便入方丈拄却門。　問¶學人乍入叢林乞師指箇
入路。師曰。還聞偃<md:ZB6q0003_T_018-0347b>¶溪水聲否。曰聞。師曰。是汝入處。　
泉守王公請¶師登樓。先語客司曰。待我引大師到樓
<pb:ZB6q0003_TK_0537a2>
前。便¶舁却梯。客司稟旨。公曰。請大師登樓。師視樓¶復
視其人。乃曰。佛法不是此道理(法眼云。未舁梯時一日¶幾度登樓)師
與泉守在室中說話。有一沙彌揭簾入¶見。却退步而
出。師曰。那沙彌好與二十拄¶杖。曰恁麼即某甲罪
過(同安顯別云。祖師來也)師曰。佛¶法不恁麼(鏡清云。不為打水。有僧問。不為打水
意作麼生。鏡清云。青山碾為塵敢保勿閑人。¶東禪齊云。只如玄沙意作麼生。或云。直饒恁麼去也好與拄
杖。或云。事在當機。或云。拈破會處。此三說還會玄¶沙意也無)師應機接物僅三十
祀。致青原石頭之¶𤀹流。迨今不絕。轉導來際。所演法
要有大小¶錄行於海內。自餘語句各隨門弟子章及
諸¶方徵舉出焉。梁開平二年戊辰十一月二十¶七日
示疾而終。壽七十有四。臘四十有四。閩¶帥為之樹塔。¶

******** 福州長慶慧稜禪師
福州長慶慧稜禪師杭州鹽官人也。姓孫氏。¶幼歲稟
<pb:ZB6q0003_TK_0537b1>
性淳澹。年十三於蘇州通玄寺出家¶登戒。歷參禪肆。
唐乾符五年入閩中謁西院¶訪靈雲。尚有凝滯。後之
雪峯疑情氷釋。因問。¶從上諸聖傳受一路請垂指示。
峯默然。師¶設禮而退。峯莞爾而笑。　異日峯謂師
曰。¶我尋常向師僧道。南山有一條鼈鼻蛇。汝諸¶人好
看取。對曰。今日堂中大有人喪身失命。¶峯然之。　師
入方丈參。峯曰。是什麼。師¶曰。今日天晴好普請。自
此醻問未嘗爽於玄¶旨。乃述悟解。頌曰。¶萬象之中獨
露身唯人自肯乃方親¶昔時謬向途中覓今日看如
火裏氷¶　師在西院問詵上座曰。遮裏有象骨山汝
曾<md:ZB6q0003_T_018-0347c>¶到麼。曰不曾到。師曰。為什不到。曰自有本¶分事。師
曰。作麼生是上座本分事。詵乃提起¶衲衣角。師曰。為
<pb:ZB6q0003_TK_0537b2>
當只遮箇別更有。曰上座見¶什麼。師曰。何得龍頭蛇
尾。　師在保福。後¶辭歸雪峯。福問師曰。山頭和尚或
問上座¶信作麼生秖對。師曰。不避腥羶亦有少許。曰¶
信道什麼。師曰。教我分付阿誰。曰從展雖有¶此語。未
必有恁麼事。師曰。若然者前程全自¶闍梨。　師與保
福遊山。保福問。古人道妙峯¶山頂。莫即遮箇便是也無。
師曰。是即是可¶惜許(僧問鼓山。只如稜和尚恁麼道。意作麼生。鼓山云。孫公若無此語。
可謂髑髏遍野。白骨連山)師¶來往雪峯二十九載。至天祐三年受泉州刺史¶
王延彬請。住招慶初開堂。日公朝服趨隅¶曰。請師說法。
師曰。還聞麼。公設拜。師曰。雖¶然如此慮恐有人不肯。於
是敷揚祖意隨機¶與奪。故毳容憧憧日資道化。後閩帥
請去長¶樂府之西院。奏額曰長慶。號超覺大師。　上
<pb:ZB6q0003_TK_0538a1>
堂¶良久謂眾曰。還有人相悉麼。若不相悉欺謾¶兄弟去。
只今有什麼事。莫有窒塞也無。復是¶誰家屋裏事。不
肯當荷更待何時。若是利根¶參學不到遮裏來。還會
麼。如今有一般行脚¶人。耳裏總滿也。假饒收拾得底。
還當諸人行¶脚事麼。時有僧問。行脚事如何學。師曰。
但知¶就人索取。　問。如何是獨脫一路。師曰。何煩¶更
問。　問。名言妙義教有所詮。不涉三科請¶師直道。師
曰。珍重。　師乃謂眾曰。明明歌詠汝¶尚不會。忽被暗來
底事汝作麼生。又僧問。如¶何是暗來底事。師曰。喫茶去。
中塔云。便請和¶尚相伴。　問如何是不隔毫端底事。
師曰。當不<md:ZB6q0003_T_018-0348a>¶當。　問如何得不疑不惑去。師乃展兩手。
僧不¶進語。師曰。汝更問我與汝道。僧再問之師露¶膊而
<pb:ZB6q0003_TK_0538a2>
坐。僧禮拜。師曰。汝作麼生會。僧曰。今¶日風起。師曰。恁
麼道未定人見解。汝於古今¶中有什麼節要齊得長
慶。若舉得許汝作話¶主。其僧但立而已。師却問。汝是
什麼處人。¶曰向北人。師曰。南北三千里外學妄語作
麼。¶僧無對。　上堂良久曰。莫道今夜較些子。便¶下坐。
問如何是合聖之言。師曰大小長慶被¶汝一問口似
匾擔。僧曰。何故如此。師曰。適來¶問什麼。　師謂眾曰。
我若純舉唱宗乘。須閉却¶法堂門。所以盡法無民。時
有僧曰。不怕無民¶請師盡法。師曰。還委落處麼。　問
如何是西來¶意。師曰。香嚴道底一時坐却。　示眾曰。¶
總似今夜老胡有望。保福聞之乃曰。總似今¶夜老胡
絕望(玄覺云。恁麼道。是相見語不是相見語。　東禪齊云。此二尊宿語一般各有道理。眾¶中道總似
#<pb:ZB6q0003_TK_0538b1><pb:ZB6q0003_TK_0538b2>
如此嫌什麼。又道總似今夜堪作什麼。若如此會欠悟在)安國瑫和尚新得¶
師號。師去賀。瑫出接。師問曰。師號來耶。曰¶
來也。師曰。是什麼號。曰明真。師乃展手。瑫¶
曰。什麼處去來。師曰。幾不問過。師問僧。什¶
麼處來。曰鼓山來。師曰。鼓山有不跨石門底¶
句。有人借問汝作麼生道。曰昨夜報慈宿。師¶
曰。拍脊棒汝又作麼生。曰和尚若行此棒不¶
虛受人天供養。師曰。幾放過。問古人有言。相¶
逢不擎出舉意便知有時如何。師曰。知有也¶
未(僧將前語問保福。福云。此是誰語。僧云丹霞語。福云。去莫妨我打睡)師入僧堂舉¶
起疏頭曰。見即不見還見麼。眾無對(法眼代云。縱受得到¶
別處亦不敢呈人)師到羅山見新製龕子。師以杖敲之。¶
曰。大殺豫備。羅山曰。拙布置。師曰。還肯入
<md:ZB6q0003_T_018-0348b>¶
也無。羅山曰吽。師上堂大眾集定。師乃拽出¶
一僧曰。大眾禮拜此僧。又曰。此僧有什麼長¶
處。便教大眾禮拜。眾無對。問如何是文彩未¶
生時事。師曰。汝先舉我後舉。其僧但立而已¶
(法眼別云。請和尚舉)師曰。汝作麼生舉。僧曰。某甲截舌有¶
分。保福遷化。人問師。保福拋却殼漏子向什¶
麼處去也。師曰。且道保福在那箇殼漏子裏¶
(法眼別云。那箇是保福殼漏子)閩帥夫人崔氏(奉道自稱練師)遣使送衣¶
物至。云練師令就大師請取迴信。師曰。傳語¶
練師領取迴信。須臾使却來師前唱喏便迴。¶
師明日入府。練師曰。昨日謝大師迴信。師曰。¶
却請昨日迴信看。練師展兩手。閩帥問師曰。¶
練師適來呈信還愜大師意否。師曰。猶較些¶
子(法眼別云。遮一轉語大王自道取)曰未審大師意旨如何師良¶
久。帥曰。不可思議大師佛法深遠。
#
<pb:ZB6q0003_TK_0539a1>
僧舉。高¶麗有僧造一觀音像。於明州上船眾力舁不¶起。
因請入開元寺供養。問師。無剎不現身為¶什麼不肯
去高麗。師曰。現身雖普覩相生偏¶(法眼別云。汝識得觀音未)有人
問僧。點什麼燈。曰長明燈。曰¶什麼時點曰去年點。曰
長明何在。僧無語。師¶代曰。若不如此爭知公不受人
謾(法眼別云利動君子)師¶兩處開法。徒眾一千五百。化行閩越
二十七¶載。後唐長興三年壬辰五月十七日歸寂。壽¶
七十有九。臘六十。王氏建塔。

******** 福州大普山玄通禪師
福州大普山玄¶通禪師福州福唐人也。受業於兜率
山。師事¶雪峯經數稔。受心法止于大普焉。　僧問。驪
龍¶頷下珠如何取得。師乃拊掌瞬視。問方便以¶前事
如何。師托出其僧。　問如何是祖師西來¶意。師曰。咬
<pb:ZB6q0003_TK_0539a2>
骨頭漢出去。　問撥塵見佛時如何。<md:ZB6q0003_T_018-0348c>¶師曰。脫枷來商
量。　問急急相投請師接。師曰。¶鈍漢。¶

******** 杭州龍冊寺順德道怤大師
杭州龍冊寺順德大師道怤。永嘉人也。姓陳¶氏。丱歲
不食葷茹。親黨彊啖以枯魚隨即嗢¶(烏沒)噦(乙劣)遂求出
家。于本州開元寺受具。遊方¶抵閩川謁雪峯。峯問。什
麼處人。曰溫州人。雪¶峯曰。恁麼即與一宿覺是鄉人也。
曰只如一¶宿覺是什麼處人。雪峯曰。好喫一頓棒且放¶
過。　師問。雪峯只如古德豈不是以心傳心。¶峯曰。兼
不立文字語句。曰只如不立文字語¶句師如何傳。峯
良久。師禮謝。峯曰。更問¶我一轉豈不好。曰就和尚請
一轉問頭。峯¶曰。只恁麼為別有商量。曰和尚恁麼即
得。¶峯曰。於汝作麼生。曰孤負殺人。　雪峯謂¶眾曰。堂
<pb:ZB6q0003_TK_0539b1>
堂密密地。師出問。是什麼堂堂密¶密。峯起立曰。道什
麼。師退步而立。　雪峯¶垂語曰。此事得恁麼尊貴。得
恁麼綿密。對¶曰。道怤自到來數年不聞和尚恁麼示
誨。¶峯曰。我向前雖無如今已有莫有所妨麼。曰¶不敢
此是和尚不已而已。雪峯曰。致使我如¶此。師從此信入
而且隨眾。閩中謂之小怤布¶衲。　普請處雪峯舉溈
山道見色便見心。¶如道還有過也無。曰古人為什麼
事。峯曰。雖¶然如此要共汝商量。曰恁麼即不如道怤
鋤¶地去。　再參雪峯峯問。何處來。曰從外來。¶峯曰。什
麼處逢見達磨。曰更什麼處。峯曰。¶未信汝在。曰和尚
莫恁麼粘膩好。峯肯之。¶　師後遍歷諸方益資權智。
因訪曹山。¶山問什麼處來。曰昨日離明水。山曰。什麼
<pb:ZB6q0003_TK_0539b2>
時到<md:ZB6q0003_T_018-0349a>¶明水。曰和尚到時到。寂曰。汝道我什麼時到。¶曰
適來猶記得。寂曰。如是如是。師罷參受請¶止越州鏡
清禪苑。唱雪峯之旨。學者奔湊。副¶使皮光業者日休
之子也。辭學宏贍屢擊難¶之。退謂人曰。怤師之高論
人莫窺其極也。　新¶到僧參。師拈起拂子。僧曰。久嚮鏡
清猶有遮¶箇在。師曰。今日遇人又不遇人。　問如何
是靈¶源一直道。師曰。鏡湖水可殺深。　師問僧。什麼¶
處來。曰應天來。師曰。還見鰻黧魚麼。曰不¶見。師曰。闍
梨不見鰻黧鰻黧不見闍梨。曰¶總不恁麼。師曰。闍梨
只解慎初不能護末。　問學¶人未達其原請師方便。
師曰。是什麼原。僧曰。¶其原。師曰。若是其原爭受方便。
僧禮拜。退後¶侍者問曰。和尚適來莫是成他問否。師曰
<pb:ZB6q0003_TK_0540a1>
無。¶曰莫是不成他問否。師曰無。曰未審畢竟意¶作麼
生。師曰。一點水墨兩處成龍。　師在帳中¶坐。有僧問
訊。師撥帳問曰。當斷不斷返招其¶亂。僧曰。既是當斷
為什麼不斷。師曰。我若盡¶法直恐無民。曰不怕無民
請師盡法。師曰。維¶那拽出此僧著。又曰。休休我在南
方識伊和¶尚來。　普請鋤草次。浴頭請師浴。師不顧。
如¶是三請。師舉钁作打勢。頭乃走。師召曰。¶來來。頭迴
首。師曰。向後遇作家分明舉似。¶其僧後至保福舉前
語。未了。保福以手掩其¶僧口。僧却迴舉似師。師曰。饒
汝恁麼也未¶作家。　師問。荷玉什麼處來。曰天台來。
師曰。¶我豈是問汝天台曰。和尚何得龍頭蛇尾。師¶曰。
鏡清今日失利。　師看經。僧問。和尚看什麼¶經。師曰。
<pb:ZB6q0003_TK_0540a2>
我與古人鬪百草。師却問。汝會麼。<md:ZB6q0003_T_018-0349b>¶曰小年也會恁麼
來。師曰。如今作麼生。僧舉¶拳。師曰。我輸汝也。　僧到
參。師問。闍梨從什¶麼處來。曰佛國來。師曰。佛以何為
國。曰清淨¶莊嚴為國。師曰。國以何為佛。曰妙淨真常
為¶佛。師曰。闍梨從妙淨來莊嚴來。曰無不答¶對。師曰。
噓噓別處有人。問汝不可作遮箇語¶話。　錢王欲廣
府中禪會。命居天龍寺。始見師¶乃曰。真道人也。致禮
勤厚。由是吳越盛於玄¶學。其後又創龍冊寺延請居
焉。　上堂曰。如¶今事不得已向汝道。若自驗著實。箇
親切到¶汝分上。因何特地生疎。只為拋家日久流浪¶
年深。一向緣塵致見如此。所以喚作背覺合¶塵。亦名
捨父逃逝。今勸兄弟。未歇歇去好。未¶徹徹去好。大丈
<pb:ZB6q0003_TK_0540b1>
夫兒得恁麼無氣概還惆悵¶麼。終日茫茫地。何不且
覓取箇管帶路。好也¶無人問我管帶一路。時有僧問。
如何是管帶¶一路。師曰。噓噓要棒即道。曰恁麼即學
人罪¶過也。師曰。幾被汝打破蔡州。　問無源有
路不¶歸時如何。師曰。遮箇師僧得坐便坐。　問如何¶
是心。師曰。是即二頭。曰不是如何。師曰。又¶不成是頭。
曰是不是總不恁麼時如何。師曰。¶更多饒過。　問十
二時中以何為驗。師曰。得力¶即向我道。僧曰諾。師曰。
十萬八千猶可近。¶　問如何是方便門速易成就。師
曰。速易成就。¶曰爭奈學人領覽未的。師曰代得也代
却。　問¶如何是玄中玄。師曰。不是是什麼。曰還得¶當
也無。師曰。木頭也解語。　問如何是人無心¶合道。師
<pb:ZB6q0003_TK_0540b2>
曰。何不問道無心合人。曰如何是道¶無心合人。師曰。
白雲乍可來青嶂。明月那教<md:ZB6q0003_T_018-0349c>¶下碧天。　問學人問不
到處請師不答。和尚答¶不到處學人即不問。師乃搊
住曰。是我道理¶是汝道理。曰和尚若打學人。學人也
即却打¶也。師曰。得對相耕去。　僧舉。有僧辭歸宗。宗¶
問。什麼處去。曰百丈學五味禪去。歸宗不語。¶師乃曰。緣
歸宗單行底事。僧問。如何是歸宗¶單行底事。師曰。棒
了趁出院。僧禮拜。師曰。¶作麼生會。曰學人罪過。師曰。
料汝恁麼去。　問¶承師有言。諸方若不是走作便是
籠罩人。未¶審和尚如何。師曰。被汝致此一問。直得
當門¶齒落。　問如何是親的密密底事。師曰。常用及¶
人。曰不知者如何。師曰。好晴好雨。　師問僧。¶門外什
<pb:ZB6q0003_TK_0541a1>
麼聲。曰雨滴聲。師曰。眾生顛倒迷己¶逐物曰和尚作
麼生師曰洎不迷已曰洎不迷已意旨如何師曰出
身猶可易脱體道應難　僧問。如何是同相。師將火
筋插向¶鑪中。僧又問。如何是別相。師又將火筋插向¶
一邊(法眼別云。問不當理)有僧引童子到曰。此兒子常愛¶問僧
佛法。請和尚驗看。師乃令點茶。童子¶點茶來師啜訖
過盞托與童子。童近前接。¶師却縮手曰。還道得麼。童
曰。問將來(法眼別云。¶和尚更喫茶否)僧問。和尚此兒子見解如何。師曰。
也¶只是一兩生持戒僧。師三處開法語要隨門¶人編
錄。今但梗概而已。晉天福二年丁酉八¶月示滅。壽七
十四。黑白哀號制服者甚眾。荼¶毘於大慈山獲舍利。
就龍母山之陽建塔。¶

<pb:ZB6q0003_TK_0541a2>
******** 福州長生山皎然禪師
福州長生山皎然禪師本郡人。入雪峯室密¶受心印。
執侍經十載。因與僧斫樹。峯曰。¶斫到心且住。師曰。斫却
著。峯曰古人以心¶傳心。汝為什麼道斫却。師擲下斧
曰傳。雪¶峯打一拄杖而去。僧問雪峯。如何是第一句。<md:ZB6q0003_T_018-0350a>¶
峯良久。僧退舉似於師。師曰。此是第二句。¶峯再令其僧
來。問如何是第一句。師曰蒼¶天蒼天。　雪峯普請般
柴。問師曰。古人道。誰¶知席帽下元是昔愁人。古人意
作麼生。師側¶戴笠子曰。遮箇是什麼人語。　雪峯問
師。持經¶者能荷擔如來。作麼生是荷擔如來。師乃捧。¶
雪峯向禪床上著。　雪峯普請歸。自將一束藤¶路逢
一僧。放下藤叉手立。其僧近前拈雪峯¶即蹋其僧歸院。
後舉示於師曰。我今日蹋那¶僧得恁麼快。師對曰。和
<pb:ZB6q0003_TK_0541b1>
尚却替那僧入涅槃¶堂(法眼住崇壽寺時有二僧各說道理請師斷。法眼云。汝兩僧
一時入涅槃堂。玄覺云。什麼處是替那僧入¶涅槃堂處。崇壽稠云。此一轉語却還老兄。東禪齊云。
只如長生意作麼生)師嘗訪一庵主¶欵話。庵主曰。近有一僧問某
甲西來意。遂舉¶拂子示之。不知還得也無。師曰。爭敢
道得與¶不得。有人保任此事如虎帶¶角。有人嫌棄不
直一文錢。此事為什麼毀¶譽不同。請試揀出看。曰
適來出自偶然。爭揀¶得出。師曰。若恁麼此後不得為
人(玄覺云。一等是恁麼事。¶為什麼有得有失。上座若無智眼難辨得失)雪峯問師。光境俱
亡復是¶何物。師曰。放皎然過敢有商量。峯曰。許¶汝過
作麼生商量。曰皎然亦放和尚過。峯¶深許之。尋受記
止于長生山分化焉。　僧問。從¶上宗乘如何舉唱。師
曰。不可為闍梨荒却長¶生山也。　問古人有言。無明
<pb:ZB6q0003_TK_0541b2>
即佛性煩惱不須¶除。如何是無明即佛性。師忿然作
色舉拳呵¶曰。今日打遮師僧去也。僧曰。如何是煩惱
不¶須除。師以手㧝頭曰。遮師僧得恁麼發人業。¶　問
路逢達道人不將語默對。未審將什麼對。¶師曰。上紙
墨堪作什麼。閩帥署禪主大師。莫<md:ZB6q0003_T_018-0350b>¶知所終。¶

******** 信州鵝湖智孚禪師
信州鵝湖智孚禪師福州人也。始依講肆肄¶業於長
安。因思玄極之理。乃造雪峯師事數¶年。既領心訣隨
緣而止鵝湖大張法席。　僧問。¶萬法歸一一歸何所。
師曰。非但闍梨一人¶忙。　問虛空講經以何為宗。師
曰。闍梨不是¶聽眾出去。　問五逆之子還受父約也
無。師曰。¶雖有自裁未免傷己。　問如何是佛向上人。
師¶曰。情知闍梨不奈何。曰為什麼不奈何。師¶曰。未必
<pb:ZB6q0003_TK_0542a1>
小兒得見君子。　有人報云。徑山和尚¶遷化也。僧問。
徑山遷化向什麼處去。師曰。大¶有靈利底過於闍梨。
問在先一句請師道。師¶曰。脚跟下探取什麼。曰即今
見問。師曰。看闍¶梨變身不得。問雪峯拋下拄杖意
作麼生。師¶以香匙拋下地。僧曰。未審此意如何。師曰。
不¶是好種出去。　問如何是鵝湖第一句。師曰。道¶什
麼。曰如何即是。師曰。妨我打睡。　問不問不¶答時如
何。師曰。問人焉知。　問迷子未歸家時¶如何。師曰。不
在途。曰歸後如何。師曰。正迷。¶　問如何是源頭事。
師曰。途中覓什麼。　問如何¶是一句。師曰。會麼。曰恁
麼莫便是否。師曰。¶蒼天蒼天。　鏡清問。如何是即今
底。師曰。何更¶即今。清曰。幾就支荷。師曰。語逆言順。¶

<pb:ZB6q0003_TK_0542a2>
******** 漳州報恩院懷岳禪師
漳州報恩院懷岳禪師泉州人也。少依本州¶聖壽院
受業。罷參雪峯止龍溪玄侶奔湊。　僧¶問。十二時中
如何行履。師曰。動即死。曰不¶動時如何。師曰。猶是守
古冡鬼。　問如何是學¶人出身處。師曰。有什麼物纏
縛闍梨。曰爭¶奈出身不得何。師曰。過在阿誰。　問如
何是報<md:ZB6q0003_T_018-0350c>¶恩一靈物。師曰。喫如許多酒糟作麼。曰還露¶
脚手也無。師曰。遮裏是什麼處所。　僧問。牛頭¶未見
四祖時如何。師曰。萬里一片雲。曰見後¶如何。師曰廓
落地。　僧問。如何是佛法大意。師¶曰。昨夜三更失却
火。　問黑雲斗暗誰當雨¶者。師曰。峻處先傾。　問宗
乘不却如何舉唱。師¶曰。山不自稱水無間斷。　問佛
未出世時如何。¶師曰。汝爭得知。　問撥塵見佛時如
<pb:ZB6q0003_TK_0542b1>
何。師曰。什¶麼年中得見來。　問師子在窟時如何。師
曰。師¶子是什麼家具。曰師子出窟時如何。師曰。¶師子
在什麼處。　問如何是目前佛。師曰。快禮¶拜。師臨遷
化上堂示眾曰。山僧十二年來舉¶提宗教。諸人怪我什麼
處。若要聽三經五¶論。此去開元寺咫尺。言訖告寂。¶

******** 杭州西興化度悟真大師
杭州西興化度悟真大師。師郁泉州人也。自¶得雪峯
心印。化緣盛于杭越之間。後居西興¶鎮之化度院。法
席大興。　僧問。如何是西來意。¶師舉拂子。僧曰。學人
不會。師曰。喫茶去。　問¶如何是無縫塔。師曰。五尺六
尺。　問如何是一¶塵。師曰。九世剎那分。曰如何含得
法界。師¶曰。法界在什麼處。　問谿谷各異師何明一。
師¶曰。汝喘作麼。　問學人初機。乞和尚指示入路。¶師
<pb:ZB6q0003_TK_0542b2>
曰。汝怪化度什麼處。　問如何是隨色摩尼¶珠。師曰。
青黃赤白。曰如何是不隨色摩尼珠。¶師曰。青黃赤白。
問如何是西來意。師曰。是東¶來西來。　問牛頭未見
四祖時如何。師曰。鳥¶獸俱迷。曰見後如何。師曰。山深
水冷。　問維摩¶與文殊對談何事。師曰。唯有門前鏡
湖水。清¶風不改舊時波。師自是聲聞于遐邇。錢王欽<md:ZB6q0003_T_018-0351a>¶
其道德。奏紫衣師號。¶

******** 福州鼓山興聖國師
福州鼓山興聖國師。神晏大梁人也。姓李氏。¶幼惡葷
羶樂聞鍾梵。年十二時有白氣數道¶騰于所居屋壁。
師即揮毫書其壁曰。白道從¶茲速改張。休來顯現作
妖祥。定祛邪行歸真¶見。必得超凡入聖鄉。題罷氣即
隨滅。年甫志¶學遘疾甚丞。夢神人與藥覺而頓愈。明
<pb:ZB6q0003_TK_0543a1>
年又¶夢梵僧告云。出家時至矣。遂依衛州白鹿山¶道
規禪師披削。嵩嶽受具。謂同學曰。古德云。¶白四羯磨
後全體戒定慧。豈準繩而可拘也。¶於是杖錫遍叩禪
關。而但記語言存乎知解。¶及造雪嶺朗然符契。　一
日參雪峯。峯知其¶緣熟。忽起搊住曰。是什麼。師釋然
了悟亦忘¶其了心。唯舉手搖曳而已。雪峯曰。子作道理¶
耶。師曰。何道理之有。雪峯審其懸解撫而印¶之。暨雪峯
歸寂。閩帥於府城之左二十里。開¶鼓山創禪宮請揚
宗致。　上堂眾集。良久¶曰。南泉在日亦有人舉要。且
不識南泉。即今¶還有識南泉者麼。試出來對眾驗看。
時有僧¶出禮拜才起。師曰。作麼生。僧近前曰。咨和¶尚。
師曰。不才請退。又曰。經有經師論有論¶師律有律師。
<pb:ZB6q0003_TK_0543a2>
有函有號有部有帙。各有人傳¶持。且佛法是建立教。
禪道乃止啼之說。他諸¶聖興來。蓋為人心不等。巧開
方便遂有多門。¶受疾不同處方還異。在有破有。居空
叱空。二¶患既除中道須遣。鼓山所以道。句不當機言¶
非展事。承言者喪。滯句者迷。不唱言前寧¶譚句後。直
至釋迦掩室淨名杜口。大士梁時¶童子當日一問二
問三問盡有人了也。諸仁<md:ZB6q0003_T_018-0351b>¶者作麼生。時有僧禮拜。
師曰。高聲問。僧曰。¶學人咨和尚。師乃喝出。　問己事
未明以何為¶驗。師抗音似未聞。其僧再問。師曰。一點
隨¶流食咸不重。　問如何是包盡乾坤底句。師曰。¶近
前。僧近前。師曰。鈍置殺人。　問如何紹得。¶師曰。犴𤞞
無風徒勞展掌。曰如何即¶是。師曰錯。　問學人便承
<pb:ZB6q0003_TK_0543b1>
當時如何。師曰。汝作¶麼生承當(法燈別云莫費力)問如何是
學人正立處。師¶曰。不從諸聖行(法燈別云汝擬亂走)問千山萬
山阿那箇¶是正山。師曰。用正山作麼(法燈云。千山萬山)師與
招慶¶相遇。慶曰。家常。師曰。無厭生。慶曰。且¶款款。師却
云。家常。慶曰。今日未有火。師¶曰。太鄙吝生。慶曰。穩便
將取去(東禪齊拈云。此二尊宿語¶還有得失也無。若有阿那箇得阿那箇失。若無得失。諸人未具
行脚眼在)問如何免得輪¶迴生死。師曰。把將生死來。　問
如何是宗門中¶事。師側掌曰。吽吽。　問如何是向上
一關棙子。¶師乃打之。　問如何是鼓山正主。師曰。瞎作
麼。¶　師問保福。古人道。非不非是不是。意作麼生。¶保福
拈起茶盞。師曰。莫是非好。　問如何是真¶實人體。師
曰。即今是什麼體。曰究竟如何。師¶曰。爭得到恁麼地。
<pb:ZB6q0003_TK_0543b2>
問如何是佛法大意。師曰。¶金烏一點萬里無雲。　師
問僧。鼓山有不跨石¶門句。汝作麼生道。僧曰請。師乃
打之。　問如何¶是古人省心力處。師曰。汝何費力。　
問言滿天¶下無口過。如何是無口過。師曰。有什麼過。
問¶如何是省要處。師曰。還自恥麼。　師與閩帥瞻¶仰
佛像。閩帥問。是什麼佛。曰請大王鑒。曰鑒¶即不是佛。曰
是什麼。無對(長慶代云。久承大師在眾何得造次)問¶從上宗乘如何
舉唱。師以拂子驀口打。　問如<md:ZB6q0003_T_018-0351c>¶何是教外別傳底事。
師曰。喫茶去。又曰。今為¶諸仁者。刺頭入他諸聖化門
裏抖擻不出。所¶以向仁者道。教排不到。祖不西來。三
世諸佛¶不能唱。十二分教載不起。凡聖攝不得。古今¶
傳不得。忽爾是箇漢未通箇消息向他恁麼¶道被他
<pb:ZB6q0003_TK_0544a1>
驀口摑。還怪得他麼。雖然如此也不¶得亂摑。鼓山尋
常道。更有一人不跨石門。須¶有不跨石門句。作麼生
是不跨石門句。鼓山¶自住三十餘年。五湖四海來者。
向高山頂上¶看山翫水。未見一人快利通得。如今還
有人¶通得也未若通得亦不昧兄弟若無不如散去
珍重。乃有偈曰。¶直下猶難會尋言轉更賒¶若論佛與
祖特地隔天涯¶閩帥禮重常詢法要焉。¶

******** 漳州隆壽興法紹卿大師
漳州隆壽興法大師紹卿。泉州人也。姓陳氏。¶幼于靈
巖寺習經論。講業既就而深慕禪那。¶乃問法于雪峯
之室。服勤數載從緣開悟。因¶侍經行見芋葉動。峯指
動葉視之。師對曰。¶紹卿甚生怕怖。峯曰。是汝屋裏底怕
怖¶什麼。師於是恍然惺悟頓息他遊。尋受請¶居龍谿
<pb:ZB6q0003_TK_0544a2>
焉。　僧問。古人道摩尼殿有四角一角¶常露。如何是
常露底角。師舉拂子。　問糧不畜¶一粒如何濟得萬
人饑。師曰。俠客面前如奪¶劍。看君不是黠兒郎。　問。
大拍盲底人來。師¶還接否。師曰。前後大應得此便也。
曰莫便是¶接否。師曰。遮漢來遮裏插嘴。　問耳目不
到處¶如何。師曰。汝無此作。曰恁麼即聞也。師曰。¶真箇
聾。漢漳守王公欽尚祖風。為奏紫衣師¶名。<md:ZB6q0003_T_018-0352a>¶

******** 福州僊宗院仁慧行瑫大師
福州僊宗院仁慧大師行瑫。泉州人也。姓王¶氏。本州
開元寺受業。預雪峯禪會聲聞四遠。¶閩帥請轉法輪
玄徒奔至。　上堂曰。我與釋迦¶同參。汝道參什麼人。
時一僧出禮拜擬伸問。¶師曰錯。　問如何是西來意。
師曰。熊耳不曾藏。¶　問直下事乞師方便。師曰。不因
<pb:ZB6q0003_TK_0544b1>
汝問我亦不¶道。　問如何是西來意。師曰。白日無閑
人。¶

******** 福州蓮華山永福院超證從弇大師
福州蓮華山永福院超證大師從弇(先住漳州報恩院)僧¶問。
儒門以五常為極則。未審宗門以何為極¶則。師良久。
僧曰。恁麼即學人造次也。師曰。¶好與拄杖。　問教云。
唯有一乘法。如何是一乘¶法。師曰。汝道我在遮裏作
什麼。曰恁麼即不¶知教意也。師曰。雖然如此却不孤
負汝。　問不¶向問處領。猶是學人問處。和尚如何。師
曰。¶喫茶去。　上堂曰長慶常云。盡法無民。永福即¶不
然。若不盡法又爭得民。時有僧曰。請師盡¶法。師曰。我
不要汝納稅。　問諸餘即不問。聊徑¶處乞師垂慈。師
曰。不快禮三拜。　師上堂曰。咄¶咄看箭便歸方丈。　
<pb:ZB6q0003_TK_0544b2>
問請師盡令。師曰。莫埋沒。¶　問大眾雲集請師說法。
師曰。聞麼。曰若更佇¶思應難得及。師曰。實即得。　問
摩尼殿有四角¶一角常露。如何是常露底角。師曰。不
可更點。¶　師上堂於座邊立謂眾曰。二尊不並化。便
歸¶方丈。¶

******** 杭州龍華寺真覺靈照大師
杭州龍華寺真覺大師靈照。高麗人也。萍遊¶閩越升
雪峯之堂冥符玄旨。居唯一衲服勤¶眾務。閩中謂之
照布衲。一夕指半月問溥上¶座。那一片什麼處去也。
溥曰。莫妄想。師曰。¶失却一片也。眾雖歎美而恬澹自
持。初止婺<md:ZB6q0003_T_018-0352b>¶州齊雲山。　上堂良久。忽舒手視其眾曰。
乞取¶些子乞取些子。又曰。一人傳虛萬人傳實。　僧¶
問。草童能歌舞。未審今時還有無。師下座作¶舞曰。沙
<pb:ZB6q0003_TK_0545a1>
彌會麼。僧曰。不會。師曰。山僧蹋曲¶子也不會。　問靈
山會上法法相傳。未審齊雲¶將何付囑。師曰。不可為
汝一人荒却齊雲也。¶曰莫便是親付囑也無。師曰。莫
令大眾笑。　問¶還丹一粒點鐵成金。至理一言點凡
成聖。請¶師一點。師曰。還知齊雲點金成鐵麼。曰點金¶
成鐵未之前聞。至理一言敢希垂示。師曰。句¶下不薦
後悔難追。　師次居越州鏡清院海眾¶悅隨。　一日
謂眾曰。盡令去也。僧曰。請師盡¶令。師曰。吽吽。　問如
何是學人本分事。師曰。¶鏡清不惜口。　問請師雕琢。
師曰。八成。曰為什¶麼不十成。師曰。還知鏡清生修理
麼。　師問僧。¶什麼處來。曰五峯來。師曰。來作什麼。曰
禮拜¶和尚。師曰。何不自禮。曰禮了也。師曰。鏡湖¶水淺。
<pb:ZB6q0003_TK_0545a2>
問如何是第一句。師曰。莫錯下名言。曰¶師豈無方便。
師曰。烏頭養雀兒。　問向上一路¶千聖不傳。未審什
麼人傳得。師曰。千聖也疑¶我。曰莫便是傳也無。師曰。
晉帝斬嵆康。　問釋¶迦掩室於摩竭。淨名杜口於毘
耶。此意如何。¶師曰。東廊下兩兩三三。　師謂眾曰。諸
方以毘¶盧法身為極則。鏡清遮裏即不然。須知毘盧¶
有師法身有主。問如何是毘盧師法身主。師¶曰。二公
爭敢論。　問古人道。見色便見心此即¶是色阿那箇
是心。師曰。恁麼問莫欺山僧麼。¶　問未剖以前請師
斷。師曰。落在什麼處。曰恁¶麼即失口也。師曰。寒山送
溈山。又曰。住住闍<md:ZB6q0003_T_018-0352c>¶梨失口山僧失口。曰惡虎不食子。
師曰。驢¶頭出馬頭迴。師驀問一僧。記得麼。曰記得。
<pb:ZB6q0003_TK_0545b1>
師¶曰。道什麼。曰道什麼。師曰。淮南小兒入寺。¶　問是
什麼即俊鷹俊鷂趁不及。師曰。闍梨別¶問山僧別答。
曰請師別答。師曰。十里行人¶較一程。　問金屑雖貴
眼裏著不得時如何。師¶曰。著不得還著得麼。僧禮拜。
師曰。深沙神。¶　問菩提樹下度眾生。如何是菩提樹。
師曰。大¶似苦練樹。曰為什麼似苦練樹。師曰。素非良¶
馬何勞鞭影。後湖守錢公卜杭之西關創報¶慈院。延
請開法。禪眾翕然依附。尋而錢王建¶龍華寺。迎金華傅
大士靈骨道具寘焉。命師¶住持。晉天福十二年丁未
閏七月二十六日¶終于本寺。壽七十八。塔于大慈山。¶

******** 明州翠巖永明令參大師
明州翠巖永明大師令參。湖州人也。自雪峯¶受記止
于翠巖大張法席。　問不借三寸請師¶道。師曰。茶堂
<pb:ZB6q0003_TK_0545b2>
裏貶剝去。　問國師三喚侍者意¶旨如何。師曰。抑逼
人作麼。　問諸餘即不問。¶師默之。僧曰。如何舉似於
人。師喚侍者點茶¶來。　上堂曰。今夏與諸兄弟語論。看
翠巖眉¶毛還在麼(長慶聞舉云。生也　雲門云開　保福云住賊人心虛　翠岩芝云
為眾竭●福出私門)問凡有言句盡是點污。如¶何是向上事。師
曰。凡有言句盡是點污。　問¶如何是者要處。師曰。大
眾笑汝。　問坦然不滯¶鋒鋩時如何。師云。大有人作
此見解。曰畢竟¶如何。師曰。坦然不滯鋒鋩。　問古人
拈槌竪拂¶意旨如何。師曰。邪法難扶。　問僧繇為什
麼寫¶誌公真不得。師曰。作麼生合殺。　問險惡道中¶
以何為津梁。師曰。藥山再三叮囑。　問不帶¶凡聖當
機何示。師曰。莫向人道翠巖靈利。　問<md:ZB6q0003_T_018-0353a>¶妙機言句盡
<pb:ZB6q0003_TK_0546a1>
皆不當宗乘中事如何。師曰。禮¶拜著。曰學人不會。師
曰。出家行脚禮拜也不¶會。錢王嚮師道風請居龍冊
寺終焉。¶

景德傳燈錄卷第十八¶







<pb:ZB6q0003_TK_0546a2>
　大徳善修
　　　正淨
　　　太能
　　　忠暉
　　　覺性


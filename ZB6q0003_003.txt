#-*- mode: mandoku-view; -*-
#+DATE: 2011/05/03 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS TK
#+PROPERTY: LASTPB <md:ZB6q0003_T_003-0216b> ¶¶¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 3
¶
¶
¶
<pb:ZB6q0003_TK_0338b1>
景德傳燈錄卷第三¶¶
　　中華祖師并旁出¶
第二十八祖菩提達磨<md:ZB6q0003_T_003-0216c>¶
達磨大師法嗣
　道育禪師　　　　　　　　道副禪師¶
　尼總持(已上三人无機緣語句)¶
第二十九祖慧可大師¶
慧可大師法嗣
　僧那禪師　　　　　　　　向居士¶(已上二人見錄)
僧那禪師法嗣
　相州慧滿禪師(一人見錄)　峴山神定禪師¶
　寶月禪師　　　　　　　　華閑居士¶
<pb:ZB6q0003_TK_0338b2>
　大士化公　　　　　　　　和公¶
　廖居士(已上六人无機緣語句)
華閑居士法嗣
　曇邃(一人无機緣語句)¶
曇邃法嗣
　延陵慧簡　　　　　　　　彭城慧瑳¶
　定林寺慧綱(已上三人无機緣語句)
定林寺慧綱法嗣
　六合大覺(一人无機緣語句)¶
六合大覺法嗣
　高郵曇影(一人无機緣語句)
高郵曇影法嗣
<pb:ZB6q0003_TK_0339a1>
　泰山明練(一人无機緣語句)¶
泰山明練法嗣
　揚州靜泰(一人无機緣語句不錄)¶
第三十祖僧璨大師¶
第三十一祖道信大師(旁出見第四卷)¶
第三十二祖弘忍大師(旁出見第四卷)<md:ZB6q0003_T_003-0217a>¶

*** 第二十八祖菩提達磨
第二十八祖菩提達磨者。南天竺國香至王¶第三子
也。姓剎帝利。本名菩提多羅。後遇二¶十七祖般若多
羅。至本國受王供養。知師密¶迹。因試令與二兄辨所
施寶珠。發明心要。既¶而尊者謂曰。汝於諸法已得通
量。夫達磨者¶通大之義也。宜名達磨。因改號菩提達
磨。師¶乃告尊者曰。我既得法。當往何國而作佛事。¶願
<pb:ZB6q0003_TK_0339a2>
垂開示。尊者曰。汝雖得法未可遠遊。且止¶南天待吾
滅後六十七載。當往震旦設大法¶藥直接上根。慎勿
速行衰於日下。師又曰。彼¶有大士堪為法器否。千載
之下有留難否。尊¶者曰。汝所化之方獲菩提者不可
勝數。吾滅¶後六十餘年彼國有難。水中文布自善降
之。¶汝至時南方勿住。彼唯好有為功業不見佛¶理。汝
縱到彼亦不可久留。聽吾偈曰。¶路行跨水復逢羊獨
自悽悽暗度江¶日下可憐雙象馬二株嫩桂久昌昌¶
復演八偈。皆預讖佛教隆替(事具寶林傳及聖胄集)師恭稟¶教
義。服勤左右垂四十年未嘗廢闕。逮尊者¶順世。遂演
化本國。時有二師。一名佛大先。一¶名佛大勝多。本與
師同學佛陀跋陀小乘禪<md:ZB6q0003_T_003-0217b>¶觀。佛大先既遇般若多羅
<pb:ZB6q0003_TK_0339b1>
尊者。捨小趣大與¶師並化。時號二甘露門矣。而佛大
勝多更分¶途而為六宗。第一有相宗。第二無相宗。第
三¶定慧宗。第四戒行宗。第五無得宗。第六寂靜¶宗。各
封己解別展化源。聚落崢嶸徒眾甚盛。¶大師喟然而歎
曰。彼之一師已陷牛迹。況復¶支離繁盛而分六宗。我
若不除永纏邪見。言¶已。微現神力至第一有相宗所。
問曰。一切諸¶法何名實相。彼眾中有一尊長薩婆羅。
答曰。¶於諸相中不互諸相。是名實相。師曰。一切諸¶相
而不互者。若名實相當何定耶。彼曰。於諸¶相中實無
有定。若定諸相何名為實。師曰。諸¶相不定便名實相。
汝今不定當何得之。彼曰。¶我言不定不說諸相。當說
諸相其義亦然。師¶曰。汝言不定當為實相。定不定故
<pb:ZB6q0003_TK_0339b2>
即非實相。¶彼曰。定既不定即非實相。知我非故不定
不¶變。師曰。汝今不變何名實相。已變已往其義¶亦然。
彼曰。不變當在。在不在故。故變實相以¶定其義。師曰。
實相不變。變即非實。於有無中¶何名實相。薩婆羅心
知聖師懸解潛達。即以¶手指虛空曰。此是世間有相。
亦能空故。當我¶此身得似否。師曰。若解實相即
見非相。若了¶非相其色亦然。當於色中不失色體。於
非相¶中不礙有故。若能是解此名實相。彼眾聞已。¶心
意朗然欽禮信受。師又瞥然匿跡。至第二¶無相宗所。
問曰。汝言無相當何證之。彼眾中¶有智者波羅提。答
曰。我明無相心不現故。師¶曰。汝心不現當何明之。彼
曰。我明無相心不¶取捨。當於明時亦無當者。師曰。於
<pb:ZB6q0003_TK_0340a1>
諸有無心<md:ZB6q0003_T_003-0217c>¶不取捨。又無當者諸明無故。彼曰。入佛三
昧¶尚無所得。何況無相而欲知之。師曰。相既不¶知誰
云有無。尚無所得何名三昧。彼曰。我說¶不證證無所
證。非三昧故我說三昧。師曰。非¶三昧者何當名之。汝
既不證非證何證。波羅¶提聞師辯析即悟本心。禮謝
於師懺悔往謬。¶師記曰。汝當得果不久證之。此國有
魔非久¶降之。言已忽然不現。至第三定慧宗所。問曰。¶
汝學定慧為一為二。彼眾中有婆蘭陀者。答¶曰。我此
定慧非一非二。師曰。既非一二何名¶定慧。彼曰。在定
非定處慧非慧。一即非一二¶亦不二。師曰。當一不一
當二不二。既非定慧¶約何定慧。彼曰。不一不二定慧
能知。非定非¶慧亦復然矣。師曰。慧非定故然何知哉。
<pb:ZB6q0003_TK_0340a2>
不一¶不二誰定誰慧。婆蘭陀聞之疑心氷釋。至第¶四
戒行宗所。問曰。何者名戒。云何名行。當此¶戒行為一
為二。彼眾中有一賢者。答曰。一二¶二一皆彼所生。依
教無染此名戒行。師曰。汝¶言依教即是有染。一二俱
破。(一作彼)何言依教。此二¶違背不及於行。內外非明何名
為戒。彼曰。我¶有內外彼己知竟¶既得通達便是戒行。
若說違背¶俱是俱非。言及清淨即戒即行。師曰。俱是
俱¶非何言清淨。既得通故何談內外。賢者聞之¶即自
慚服。至第五無得宗所。問曰。汝云無得¶無得何得。既
無所得亦無得得。彼眾中有寶¶靜者。答曰。我說無得
非無得得。當說得得¶無得是得。師曰。得既不得。得亦
非得既云得¶得。得得何得。彼曰。見得非得。非得是得。
<pb:ZB6q0003_TK_0340b1>
若<md:ZB6q0003_T_003-0218a>¶見不得名為得得。師曰。得既非得。得得無得。¶既無
所得。當何得得。寶靜聞之頓除疑網。¶至第六寂靜宗
所。問曰。何名寂靜。於此法中¶誰靜誰寂。彼有尊者。答
曰。此心不動是名為¶寂。於法無染名之為靜。師曰。本
心不寂要假¶寂靜。本來寂故何用寂靜。彼曰。諸法本
空以¶空空故。於彼空空故名寂靜。師曰。空空已空¶諸
法亦爾。寂靜無相何靜何寂。彼尊者聞師¶指誨豁然
開悟。既而六眾咸誓歸依。由是化¶被南天聲馳五印。
遠近學者靡然嚮風。經六¶十餘載度無量眾。後值異
見王輕毀三寶。每¶云。我之祖宗皆信佛道。陷于邪見。
壽年不永¶運祚亦促。且我身是佛何更外求。善惡報
應。¶皆因多智之者。妄搆其說。至於國內。耆舊為¶前王
<pb:ZB6q0003_TK_0340b2>
所奉者。悉從廢黜。師知已。歎彼德薄當¶何救之。又念
無相宗中二首領。其一波羅提¶者。與王有緣將證其
果。其二宗勝者。非不博¶辯而無宿因。時六宗徒眾亦
各念言。佛法有¶難師何自安。師遙知眾意即彈指應
之。六眾¶聞之云。此是我師達磨信響。我等宜須速行¶
以副慈命。言已至師所禮拜問訊。師曰。今一¶葉翳虛
孰能剪拂。宗勝曰。我雖淺薄敢憚其¶行。師曰。汝雖辯
慧而道力未全。宗勝自念。我¶師恐我見王作大佛事。名
譽顯達映奪尊威。¶縱彼福慧為王。我是沙門受佛教
旨。豈難敵¶也。言訖潛去至王所。廣說法要及世界苦
樂¶人天善惡等事。王與之往返徵詰無不詣理。¶王曰。
汝今所解其法何在。宗勝曰。如王治化¶當合其道。王
<pb:ZB6q0003_TK_0341a1>
所有道何在。王曰。我所有道將<md:ZB6q0003_T_003-0218b>¶除邪法。汝所有
法將伏何人。師不起于坐懸¶知宗勝義墮。遽告波羅
提曰。宗勝不稟吾教。¶潛化於王須臾即屈。汝可速救。
波羅提恭稟¶師旨云。願假神力。言已雲生足下。至王
前默¶然而住。時王正問宗勝。忽見波羅提乘雲而¶至
愕然忘其問答。曰乘空之者是正是邪。答¶曰。我非邪
正而來正邪。王心若正我無邪正。¶王雖驚異而驕慢
方熾。即擯宗勝令出。波羅¶提曰。王既有道何擯沙門。
我雖無解願王致¶問。王怒而問曰。何者是佛。答曰。見
性是佛。¶王曰。師見性否。答曰。我見佛性。王曰。性在¶何
處。答曰。性在作用。王曰。是何作用我今不¶見。答曰。今
見作用王自不見。王曰。於我有¶否。答曰。王若作用無
<pb:ZB6q0003_TK_0341a2>
有不是。王若不用體¶亦難見。王曰。若當用時幾處出
現。答曰。若¶出現時當有其八。王曰。其八出現當為我
說。¶波羅提即說偈曰。¶　在胎為身處世名人在眼曰
見¶在耳曰聞在鼻辨香在口談論¶在手執捉在足運
奔¶遍現俱該沙界收攝在一微塵¶識者知是佛性不
識喚作精魂¶　王聞偈已心即開悟。乃悔謝前非咨詢
法要。¶朝夕忘倦。迄于九旬。時宗勝既被斥逐。退藏¶深
山。念曰。我今百歲八十為非。二十年來方¶歸佛道。性
雖愚昧行絕瑕疵。不能禦難生何¶如死。言訖即自投
崖。俄有一神人以手捧承。¶置于巖石之上安然無損。
宗勝曰。我忝沙門¶當與正法為主。不能抑絕王非。是
以捐身自<md:ZB6q0003_T_003-0218c>¶責。何神祐助一至於斯。願垂一語以保餘
<pb:ZB6q0003_TK_0341b1>
年。¶於是神人乃說偈曰。¶師壽於百歲八十而造非¶
為近至尊故熏修而入道¶雖具少智慧而多有彼我¶
所見諸賢等未嘗生珍敬¶二十年功德其心未恬靜¶
聰明輕慢故而獲至於此¶得王不敬者當感果如是¶
自今不疎怠不久成奇智¶諸聖悉存心如來亦復爾¶
宗勝聞偈欣然。即於巖間宴坐。時異見王復¶問波羅提曰。
仁者智辯當師何人。答曰。我所¶出家。即娑羅寺烏沙
婆三藏為授業師。其出¶世師者即大王叔菩提達磨
是也。王聞師名¶驚駭久之。曰。鄙薄忝嗣王位。而趣邪
背正忘¶我尊叔。遽勅近臣特加迎請。師即隨使而至。¶
為王懺悔往非。王聞規誡泣謝于師。又詔宗¶勝歸國。
大臣奏曰。宗勝被謫投崖。今已亡矣。¶王告師曰。宗勝
<pb:ZB6q0003_TK_0341b2>
之死皆自於吾。如何大慈令¶免斯罪。師曰。宗勝今在
巖間宴息。但遣使召¶當即至矣。王即遣使入山果見
宗勝端居禪¶寂。宗勝蒙召乃曰。深媿王意。貧道誓處
巖泉。¶且王國賢德如林。達磨是王之叔。六眾所師。¶波
羅提法中龍象。願王崇仰二聖以福皇基。¶使者復命。
未至師謂王曰。知取得宗勝否。王¶曰。未知。師曰。一請
未至。再命必來。良久使¶還果如師語。師遂辭王曰。當
善修德不久疾¶作。吾且去矣。經七日王乃得疾。國醫
診治有<md:ZB6q0003_T_003-0219a>¶加無瘳。貴戚近臣憶師前記。急發使告師曰。¶
王疾殆至彌留。願叔慈悲遠來軫救。師即至¶慰問。時
宗勝再承王召。即別巖間。¶波羅提亦來問疾。謂師曰。
當何¶施為令王免苦。師即令太子為王宥罪施恩¶崇
<pb:ZB6q0003_TK_0342a1>
奉三寶。復為王懺悔云。願罪消滅。如是者¶三。王疾有
間。師心念。震旦緣熟行化時至。乃¶先辭祖塔。次別同學。
然至王所慰而勉之曰。¶當勤修白業護持三寶。吾去
非晚一九即迴。¶王聞師言涕淚交集。曰此國何罪彼
土何祥。¶叔既有緣非吾所止。唯願不忘父母之國。事¶
畢早回。王即具大舟實以眾寶。躬率臣寮送¶至海壖。
師汎重溟凡三周寒暑達于南海。實¶梁普通八年丁
未歲九月二十一日也。廣州¶刺史蕭昂具主禮迎接。
表聞武帝。帝覽奏遣¶使齎詔迎請。十月一日至金陵¶¶¶¶¶。
帝問¶曰。朕即位已來。造寺寫經度僧不可勝紀。有¶何
功德。師曰。並無功德。帝曰。何以無功德。¶師曰。此但人
天小果有漏之因。如影隨形雖¶有非實。帝曰。如何是
<pb:ZB6q0003_TK_0342a2>
真功德。答曰。淨智妙圓¶體自空寂。如是功德不以世
求。帝又問。如何¶是聖諦第一義。師曰。廓然無聖。帝曰。
對朕者¶誰。師曰。不識。帝不領悟。師知機不契。是月<md:ZB6q0003_T_003-0219b>¶十
九日潛迴江北。十一月二十三日屆¶于洛陽當後魏
孝明帝孝昌三年也¶。寓止于嵩山少林¶寺。面壁而坐
終日默然。人莫之測。謂之壁觀¶婆羅門。時有僧神光
者。曠達之士也。久居伊¶洛。博覽群書善談玄理。每歎
曰。孔老之教禮¶術風規。莊易之書未盡妙理。近聞。達
磨大士¶住止少林。至人不遙。當造玄境。乃往彼晨夕¶
參承。師常端坐面牆。莫聞誨勵。光自惟曰。昔¶人求道
敲骨取髓刺血濟饑。布髮掩泥投崖¶飼虎。古尚若此。
我又何人。其年十二月九日¶夜天大雨雪。光堅立不
<pb:ZB6q0003_TK_0342b1>
動。遲明積雪過膝。師¶憫而問曰。汝久立雪中。當求何
事。光悲淚曰。¶惟願和尚慈悲。開甘露門廣度群品。師
曰。諸¶佛無上妙道。曠劫精勤。難行能行非忍而忍。¶豈
以小德小智輕心慢心。欲冀真乘徒勞勤¶苦。光聞師
誨勵。潛取利刀自斷左臂。置于師¶前。師知是法器。乃
曰。諸佛最初求道為法忘¶形。汝今斷臂吾前。求亦可
在。師遂因與易名¶曰慧可。光曰。諸佛法印可得聞乎。
師曰諸佛¶法印匪從人得。光曰。我心未寧。乞師與安。
師¶曰。將心來與汝安。曰覓心了不可得。師曰。
我¶與汝安心竟。後孝明帝聞師異跡。遣使齎詔¶徵前
後三至。師不下少林。帝彌加欽尚。就賜¶摩衲袈裟二
領。金鉢銀水瓶繒帛等。師牢讓¶三返。帝意彌堅。師乃
<pb:ZB6q0003_TK_0342b2>
受之。自爾緇白之眾倍¶加信向。迄九年已欲西返天竺。
乃命門人曰。¶時將至矣。汝等蓋各言所得乎。時門人
道副¶對曰。如我所見。不執文字不離文字而為道<md:ZB6q0003_T_003-0219c>¶用。
師曰。汝得吾皮。尼總持曰。我今所解如慶¶喜見阿閦
佛國。一見更不再見。師曰。汝得吾¶肉。道育曰。四大本
空五陰非有。而我見處無¶一法可得。師曰。汝得吾骨。
最後慧可禮拜後¶依位而立。師曰。汝得吾髓。乃顧慧可
而告¶之曰。昔如來以正法眼付迦葉大士。展轉囑¶累
而至於我。我今付汝。汝當護持。并授汝袈¶裟以為法
信。各有所表宜可知矣。可曰。請師¶指陳。師曰。內傳法
印以契證心。外付袈裟以¶定宗旨。後代澆薄疑慮競
生。云吾西天之人。¶言汝此方之子。憑何得法以何證
<pb:ZB6q0003_TK_0343a1>
之。汝今受¶此衣法。却後難生但出此衣并吾法偈。用
以¶表明其化無礙。至吾滅後二百年。衣止不傳¶法周
沙界。明道者多。行道者少。說理者多。通¶理者少。潛符
密證千萬有餘。汝當闡揚勿輕¶未悟。一念迴機便同
本得。聽吾偈曰。¶　吾本來茲土傳法救迷情¶一華開
五葉結果自然成¶　師又曰。吾有楞伽經四卷。亦用
付汝¶¶¶¶即是如來心地要門。令諸眾生開示悟入。吾¶自
到此凡五度中毒。我常自出而試之。置石¶石裂。緣吾
本離南印來此東土。見赤縣神州¶有大乘氣象。遂踰
海越漠為法求人。際會未¶諧如愚若訥。今得汝傳授
吾意已終(別記云。師初居少林¶寺九年。為二祖說法秖教曰外息諸緣內心無喘。心如牆壁可
以入道。慧可種種說心性理。道未契。師秖遮其非<md:ZB6q0003_T_003-0220a>¶不為說無念心體。慧可曰。我已息諸緣。師曰。莫不成斷滅去
<pb:ZB6q0003_TK_0343a2>
否。可曰。不成斷滅。師曰。何以驗之云不斷滅。可¶曰。了了常知故。言之不可及。師曰。此是諸佛所傳心體。更
勿疑也)言已乃與徒眾¶往禹門千聖寺止三日。有期城
太守揚衒之¶早慕佛乘。問師曰。西天五印師承為祖。
其道¶如何。師曰。明佛心宗行解相應。名之
曰祖。又¶問。此外如何。師曰。須明他心知其今古。不厭¶
有無於法無取。不賢不愚無迷無悟。若能是¶解故稱
為祖。又曰。弟子歸心三寶亦有年矣。¶而智慧昏蒙尚
迷真理。適聽師言罔知收措。¶願師慈悲開示宗旨。師
知懇到。即說偈曰。¶　亦不覩惡而生嫌亦不觀善而
勤措¶亦不捨智而近愚亦不拋迷而就悟¶達大道兮
過量通佛心兮出度¶不與凡聖同躔超然名之曰祖¶
衒之聞偈悲喜交并曰。願師久住世間化導¶群有。師
<pb:ZB6q0003_TK_0343b1>
曰。吾即逝矣不可久留。根性萬差多¶逢患難。衒之曰。
未審何人。弟子為師除得。師¶曰。吾以傳佛祕密利益
迷途。害彼自安必無¶此理。衒之曰。師若不言。何表通
變觀照之力。¶師不獲已乃為讖曰。江槎分玉浪。管炬
開金¶鎖。五口相共行。九十無彼我。衒之聞語。莫究¶其
端。默記于懷禮辭而去。師之所讖。雖當時¶不測。而後
皆符驗。時魏氏奉釋禪俊如林。光¶統律師流支三藏
者乃僧中之鸞鳳也。覩師¶演道斥相指心。每與師論
議是非鋒起。師遐¶振玄風普施法雨而偏局之量自
不堪任。競¶起害心數加毒藥。至第六度。以化緣已畢
傳¶法得人。遂不復救之端居而逝。即後魏孝明¶帝天
平三年丙辰歲十月五日也<md:ZB6q0003_T_003-0220b>¶¶¶¶。其年十二月二十八日
<pb:ZB6q0003_TK_0343b2>
葬熊耳山。起塔於定¶林寺。後三歲魏宋雲奉使西域
迴。遇師于葱¶嶺。見手携隻履翩翩獨逝。雲問。師何往。
師¶曰。西天去。又謂雲曰。汝主已厭世。雲聞之茫¶然。別
師東邁。暨復命。即明帝已登遐矣。而¶孝莊即位。雲具奏其
事。帝令啟壙。唯空棺¶一隻革履存焉¶¶¶¶¶。舉朝為之驚歎
奉¶詔取遺履。於少林寺供養。至唐開元十五年¶丁卯
歲。為信道者竊在五臺華嚴寺。今不知¶所在。初梁武
遇師因緣未契。及聞化行魏邦。¶遂欲自撰師碑而未
暇也。後聞宋雲事乃成¶之。代宗諡圓覺大師。塔曰空
觀。師自魏丙辰¶歲告寂。迄皇宋景德元年甲辰。得
四百六十¶七年矣¶。¶

*** 第二十九祖慧可大師
第二十九祖慧可大師者武牢人也。姓姬氏。¶父寂未
<pb:ZB6q0003_TK_0344a1>
有子時。嘗自念言。我家崇善豈無令¶子。禱之既久。一
夕感異光照室。其母因而懷¶妊。及長遂以照室之瑞。
名之曰光。自幼志氣<md:ZB6q0003_T_003-0220c>¶不群。博涉詩書尤精玄理。而不
事家產好遊¶山水。後覽佛書超然自得。即抵洛陽龍
門香¶山。依寶靜禪師出家受具。於永穆寺浮游講¶肆。
遍學大小乘義。年三十二却返香山。終日¶宴坐又經
八載。於寂默中倏見一神人。謂曰。¶將欲受果何滯此
邪。大道匪遙。汝其南矣。光¶知神助因改名神光。翌日
覺頭痛如刺。其師¶欲治之。空中有聲曰。此乃換骨非
常痛也。光¶遂以見神事白於師。師視其頂骨即如五
峯¶秀出矣。乃曰。汝相吉祥當有所證。神令汝南¶者。斯
則少林達磨大士必汝之師也。光受教¶造于少室。其
<pb:ZB6q0003_TK_0344a2>
得法傳衣事跡。達磨章具之矣。¶自少林託化西歸。大
師繼闡玄風博求法嗣。¶至北齊天平二年有¶一居士
年踰四十不言名氏。聿來設禮而問¶師曰弟子身纏
風恙。請和尚懺罪。師曰。將罪¶來與汝懺。居士良久云。覓
罪不可得。師曰。¶我與汝懺罪竟。宜依佛法僧住。曰今
見和尚¶已知是僧。未審何名佛法。師曰。是心是佛。是¶
心是法。法佛無二。僧寶亦然。曰今日始知罪¶性不在
內不在外不在中間。如其心然佛法¶無二也。大師深
器之。即為剃髮。云是吾寶也。¶宜名僧璨。其年三月十
八日於光福寺受具。¶自茲疾漸愈。執侍經二載。大師
乃告曰。菩提¶達磨遠自竺乾以正法眼藏密付於¶吾。
吾今授汝并達磨信衣。汝當守護無令斷¶絕。聽吾偈
<pb:ZB6q0003_TK_0344b1>
曰。¶　本來緣有地因地種華生¶本來無有種華亦不
曾生<md:ZB6q0003_T_003-0221a>¶大師付衣法已。又曰。汝受吾教宜處深山。未¶可行
化當有國難。璨曰。師既預知。願垂示誨。¶師曰。非吾知
也。斯乃達磨傳般若多羅懸記¶云。心中雖吉外頭凶
是也。吾校年代正在于¶茲。當諦思前言勿罹世難。然
吾亦有宿累。今¶要酬之。善去善行俟時傳付。大師付
囑已。即¶於鄴都隨宜說法。一音演暢四眾歸依。如是¶
積三十四載。遂韜光混跡變易儀相。或入諸¶酒肆。或
過於屠門。或習街談。或隨廝役。人問¶之曰。師是道人
何故如是。師曰。我自調心何¶關汝事。又於筦城縣匡
救寺三門下。談無上¶道聽者林會。時有辯和法師者。
於寺中講涅¶槃經。學徒聞師闡法稍稍引去。辯和不
<pb:ZB6q0003_TK_0344b2>
勝其¶憤。興謗于邑宰翟仲侃。仲侃惑其邪說。加師¶以
非法。師怡然委順。識真者謂之償債。時年¶一百七歲。
即隋文帝開皇十三年癸丑歲三¶月十六日也(皓月供奉。
問長沙岑和尚。古德云。了即業障本來空。未了應須償宿債。只如師子尊¶者二祖大師。為什麼得償債去。
沙云。大德不識本來空。月云。如何是本來空。沙云。業障是。又問。如何是¶業障。沙云。本來空是。月无語。沙示
一偈云。假有元非有。假滅亦非无。涅槃償債義。一性更無殊)¶葬於磁州滏陽縣東
北七十里。唐德宗諡大¶祖禪師。¶¶

**** 僧那禪師
僧那禪師姓馬氏。少而神俊通究墳典。年二¶十一講
禮易於東海。聽者如市。暨南徂相部¶學眾隨至。會二
祖說法。與同志十人投祖出¶家。自爾手不執筆永捐
世典。唯一衣一鉢¶一坐一食奉頭陀行。既久侍於祖
後謂門人¶慧滿曰。祖師心印非專苦行。但助道耳。若
<pb:ZB6q0003_TK_0345a1>
契¶本心發隨意真光之用。則苦行如握土成金。<md:ZB6q0003_T_003-0221b>¶若唯
務苦行。而不明本心。為憎愛所縛。則苦¶行如黑月夜
履于險道。汝欲明本心者。當審¶諦推察。遇色遇聲。未
起覺觀時心何所之。是¶無耶是有耶。既不墮有無處
所。則心珠獨朗¶常照世間。而無一塵許間隔。未嘗有
一剎那¶頃斷續之相。故我初祖兼付楞伽經四卷。謂¶
我師二祖曰。吾觀震旦唯有此經可以印心。¶仁者依
行自得度世。又二祖凡說法竟。乃曰。¶此經四世之後
變成名相。深可悲哉。我今付¶汝宜善護持。非人慎勿
傳之。付囑已師乃遊¶方。莫知其終。¶

**** 向居士
向居士。幽棲林野木食㵎飲。北齊天保初。聞¶二祖盛
化乃致書通好曰。影由形起響逐聲來。¶弄影勞形不
<pb:ZB6q0003_TK_0345a2>
識形為影本。揚聲止響不知聲¶是響根。除煩惱而趣
涅槃。喻去形而覓影。離¶眾生而求佛果。喻默聲而尋
響。故知迷悟一¶途愚智非別。無名作名。因其名則是
非生矣。¶無理作理。因其理則爭論起矣。幻化非真誰¶
是誰非。虛妄無實何空何有。將知得無所得¶失無所
失。未及造謁聊申此意。伏望答之¶¶。二祖大師命筆迴
示曰。　備¶觀來意皆如實。真幽之理竟不殊。本迷摩
尼¶謂瓦礫。豁然自覺是真珠。無明智慧等無異。¶當知
萬法即皆如。愍此二見之徒輩。申辭措¶筆作斯書。觀
身與佛不差別。何須更覓彼無¶餘。居士捧披祖偈乃
伸禮覲。密承印記。¶

**** 慧滿禪師
相州隆化寺慧滿禪師。滎陽人也。姓張氏。始¶於本寺
<pb:ZB6q0003_TK_0345b1>
遇僧那禪師開示。志存儉約唯蓄二<md:ZB6q0003_T_003-0221c>¶鍼。冬則乞補夏
乃捨之。自言一生心無怯怖¶身無蚤虱睡而不夢。常
行乞食住無再宿。所¶至伽藍則破柴製履。貞觀十六
年於洛陽會¶善寺側。宿古墓中遇大雪。旦入寺見曇
曠法¶師。曠怪所從來。師曰。法有來耶。曠遣尋來處。¶四
邊雪積五尺許。曠曰。不可測也。尋聞有括¶錄事。諸僧
逃隱。師持鉢周行聚落無所滯礙。¶隨得隨散索爾虛
閑。有請宿齋者。師曰。天下¶無僧方受斯請也。又嘗示
人曰。諸佛說心令¶知心。相是虛妄。今乃重加心相。深
違佛意。又¶增論議殊乖大理。故常齎楞伽經四卷。以
為¶心要。如說而行。蓋遵歷世之遺付也。後於陶¶冶中
無疾坐化。壽七十許。¶

<pb:ZB6q0003_TK_0345b2>
*** 第三十祖僧璨大師
第三十祖僧璨大師者。不知何許人也。初以¶白衣謁
二祖。既受度傳法。隱于舒州之皖公¶山。屬後周武帝
破滅佛法。師往來太湖縣司¶空山。居無常處積十餘
載。時人無能知者。至¶隋開皇十二年壬子歲。有沙彌
道信。年始十¶四。來禮師曰。願和尚慈悲乞與解脫法
門。師¶曰。誰縛汝。曰無人縛。師曰。何更求解脫乎。¶信於
言下大悟服勞九載。後於吉州受戒侍¶奉尤謹。師屢
試以玄微。知其緣熟乃付衣法。¶偈曰。¶　華種雖因地
從地種華生¶若無人下種華地盡無生¶　師又曰。昔
可大師付吾法。後往鄴都行化三¶十年方終。今吾得
汝何滯此乎。即適羅浮山¶優游二載。却旋舊址逾月。
士民奔趨大設¶檀供。師為四眾廣宣心要訖。於法會
<pb:ZB6q0003_TK_0346a1>
大樹下<md:ZB6q0003_T_003-0222a>¶合掌立終。即隋煬帝大業二年丙寅十月十¶
五日也。唐玄宗諡鑑智禪師覺寂之塔。¶　初唐河南¶
尹李常。素仰祖風深得玄旨天寶乙酉歲。遇¶荷澤神
會問曰。三祖大師葬在何處。或聞入¶羅浮不迴。或說
終於山谷。未知孰是。會曰。璨¶大師自羅浮歸山谷。得
月餘方示滅。今舒州¶見有三祖墓。常未之信也。會謫
為舒州別駕。¶因詢問山谷寺眾僧曰。聞寺後有三祖
墓是¶否。時上坐慧觀對曰。有之。常欣然與寮佐¶同往
瞻禮。又啟壙取真儀闍維之。得五色舍¶利三百粒。以
百粒出己俸建塔焉。百粒寄荷¶澤神會。以徵前言。百
粒隨身。後於洛中私第¶設齋以慶之。時有西域三藏
犍那等在會中。¶常問三藏。天竺禪門祖師多少。犍那
<pb:ZB6q0003_TK_0346a2>
答曰。自¶迦葉至般若多羅。有二十七祖。若敘師子尊¶
者傍出達磨達四世。二十二人。總有四十九¶祖。若從
七佛至此璨大師。不括橫枝凡三十¶七世。常又問。會
中耆德曰。嘗見祖圖。或引五¶十餘祖。至於支派差殊
宗族不定。或但有空¶名者。以何為驗。時有智本禪師
者。六祖門人¶也。答曰。斯乃後魏初佛法淪替。有沙門
曇曜。¶於紛紜中以素絹單錄。得諸祖名字。或忘失¶次
第。藏衣領中隱于巖穴。經三十五載。至文¶成帝即位。
法門中興。曇曜名行俱崇。遂為僧¶統。乃集諸沙門重
議結集目。為付法藏傳。其¶間小有差互。即曇曜抄錄
時怖懼所致。又經¶一十三年。帝令國子博士黃元真
與北天竺¶三藏佛陀扇多吉弗煙等。重究梵文甄別
<pb:ZB6q0003_TK_0346b1>
宗<md:ZB6q0003_T_003-0222b>¶旨次敘師承。得無𧘱謬也。¶

*** 第三十一祖道信大師
第三十一祖道信大師者。姓司馬氏世居河¶內。後徙
於蘄州之廣濟縣。師生而超異。幼慕¶空宗諸解脫門。
宛如宿習既嗣祖風。攝心無¶寐脇不至席者。僅六十
年。隋大業十三載。領¶徒眾抵吉州。值群盜圍城七旬
不解。萬眾惶¶怖。師愍之教令念摩訶般若。時賊眾望
雉堞¶間。若有神兵。乃相謂曰。城內必有異人。不可¶攻
矣。稍稍引去。唐武德甲申歲。師却返蘄春¶住破頭山。
學侶雲臻。一日往黃梅縣路逢一¶小兒。骨相奇秀異
乎常童。師問曰。子何姓。答¶曰姓即有不是常姓。師曰。
是何姓。答曰。¶是佛性。師曰。汝無性耶。答曰。性空故。師
默¶識其法器。即俾侍者至其母所乞令¶出家。母以宿
<pb:ZB6q0003_TK_0346b2>
緣故殊無難色。遂捨為弟子。¶¶以至付法傳衣。偈曰。¶　
華種有生性因地華生生¶大緣與信合當生生不生¶
遂以學徒委之。一日告眾曰。吾武德中遊廬¶山。登絕
頂望破頭山。見紫雲如蓋下有白氣¶橫分六道。汝等
會否。眾皆默然。忍曰。莫是和¶尚他後橫出一枝佛法
否。師曰善。後貞觀癸¶卯歲。太宗嚮師道味欲瞻風彩。
詔赴京師。上¶表遜謝前後三返。竟以疾辭。第四度命
使曰。¶如果不起即取首來。使至山諭旨。師乃引頸¶就
刃神色儼然。使異之迴以狀聞。帝彌加歎¶慕。就賜珍
繒以遂其志。迄高宗永徽辛亥歲¶閏九月四日。忽垂
誡門人曰。一切諸法悉皆<md:ZB6q0003_T_003-0222c>¶解脫。汝等各自護念流化
未來。言訖安坐而¶逝壽七十有二。塔于本山。明年四
<pb:ZB6q0003_TK_0347a1>
月八日塔¶戶無故自開。儀相如生。爾後門人不敢復
閉。¶代宗諡大醫禪師慈雲之塔。¶¶

*** 第三十二祖弘忍大師
第三十二祖弘忍大師者蘄州黃梅人也。¶¶¶先為破頭
山中栽松道者嘗請於四祖日法道可得聞予祖曰
汝已老脱有聞其能廣化邪儻●所來吾尚可遅汝
迺去行水邊見一女子浣衣揖口寄宿得否女曰我
有父兄可住求之曰諾我即敢行女資肯之遂迴策
而去女周氏季子也歸雖●父母大惡逐之女無所
歸日傭紡里中夕止於衆館之下已而生一子以為
不祥因抛濁滿中明日兄之泝流而上氣體鮮明大
驚遂畢之虎童随世乞食里人呼為無姓児逢一智
者歎曰此子闕七種相不逮如來後遇信大師得法
<pb:ZB6q0003_TK_0347a2>
嗣化於破頭山咸亨中有一居士。姓盧名慧能。自¶新
州來參謁師。問曰。汝自何來曰嶺¶南師曰。欲須何事。
曰唯求作佛。師曰。嶺南¶人無佛性。若為得佛。曰人即
有南北佛性豈¶然。師知是異人。乃訶曰。著槽厰去。能
禮足而¶退。便入碓坊服勞於杵臼之間。晝夜不息經¶
八月。師知付授時至。遂告眾曰。正法難解不¶可徒記
吾言持為己任。汝等各自隨意述一¶偈。若語意冥符。
則衣法皆付。時會下七百餘¶僧。上座神秀者。學通內
外眾所宗仰。咸共推¶稱云。若非尊秀疇敢當之。神秀
竊聆眾譽不¶復思惟。乃於廊壁書一偈云。¶　身是菩¶
提樹心如明鏡臺¶時時勤拂拭莫遣有塵埃¶師因經
行忽見此偈。知是神秀所述。乃讚歎¶曰。後代依此修
<pb:ZB6q0003_TK_0347b1>
行亦得勝果。其壁本欲令處¶士盧珍繪楞伽變相。及
見題偈在壁。遂止不¶畫各令誦念。能在碓坊忽聆誦
偈。乃問同學。¶是何章句。同學曰。汝不知和尚求法嗣。
令各¶述心偈。此則秀上座所述。和尚深加歎賞。必¶將
付法傳衣也能曰。其偈云何。同學為誦。能<md:ZB6q0003_T_003-0223a>¶良久曰。美
則美矣。了則未了。同學訶曰。庸流¶何知勿發狂言。能
曰。子不信耶。願以一偈和¶之。同學不答相視而笑。能
至夜密告一童子¶引至廊下。能自秉燭。令童子於秀
偈之側寫¶一偈云。¶　菩提本非樹心鏡亦非臺¶本來
無一物何假拂塵埃¶　大師後見此偈云。此是誰作
亦未見性。眾聞¶師語遂不之顧。逮夜乃潛詣碓坊問¶
日米白也未能●白也未有●大師於碓以校三撃
<pb:ZB6q0003_TK_0347b2>
之能以三鼓入室大師以袈裟遮圍不令人見為説
金剛經至態無所住而生其心能大悟一切萬法不
離自性遂啓祖曰何期自性本來清淨何期自性本
不生滅何期自性本自具足何期自性本無動揺何
期自性能生萬法大師知悟本性乃。告曰。諸佛出世
為一大事故。隨機¶小大而引導之。遂有十地三乘頓
漸等旨。以¶為教門。然以無上微妙祕密圓明真實正
法眼¶藏。付于上首大迦葉尊者。展轉傳授二十八¶世。
至達磨屆于此土。得可大師。承襲以至于¶吾。今以法
寶及所傳袈裟用付於汝。善自保¶護無令斷絕。聽吾
偈曰。¶　有情來下種因地果還生¶無情既無種無性
亦無生¶　能居士跪受衣法。啟曰。法則既授衣付何
<pb:ZB6q0003_TK_0348a1>
人。¶師曰。昔達磨初至人未知信。故傳衣以明得¶法。今
信心已熟。衣乃爭端止於汝身不復傳¶也。且當遠隱
俟時行化。所謂授衣之人命如¶懸絲也。能曰。當隱何
所。師曰。逢懷即止。遇¶會且藏。能禮足已捧衣而出。是
夜南邁大眾¶莫知。忍大師自此不復上堂凡三日。大眾
疑¶怪致問。祖曰。吾道行矣。何更詢之。復問衣法¶誰得
邪。師曰。能者得。於是眾議盧行者名能。¶尋訪既失。懸
知彼得即共奔逐。忍大師既付¶衣法。復經四載。至上元
二年<md:ZB6q0003_T_003-0223b>¶。忽告眾曰。吾今事畢時可行矣。¶
即入室安坐而
逝。壽七十有四。建塔於黃梅¶之東山。代宗皇帝諡大滿禪
師法雨之塔。
<pb:ZB6q0003_TK_0348a2>
¶¶¶
景德傳燈錄卷第三¶
萬暦四十二年甲寅四月　日公洪道恩津地佛明
山雙溪寺開板　奉為
主上殿下壽萬歳
王妃屏下壽齊年
歳子底下壽千秋亦各各結願随喜施主與縁化比丘
等　刻手　　　錬板高龍孫
　　双淳　悪浩　助縁舎堂加叱知
　　唯仁　應●　　金内春　千●盧大春
　　善行　林弘起　供養主天耶砦　起竜
　　呂明　金京光
　　姜京守　金●生　大化士慧慈砦





#-*- mode: mandoku-view; -*-
#+DATE: 2011/05/03 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS TK
#+PROPERTY: LASTPB <md:ZB6q0003_T_025-0407a> ¶¶¶¶¶¶¶¶
#+PROPERTY: JUAN 25
¶
¶
<pb:ZB6q0003_TK_0631b1>
景德傳燈錄卷第二十五¶¶
　　清源下第九世¶
清涼益禪師法嗣¶
　天台山德韶國師¶　　　杭州報恩寺慧明禪師¶
　漳州羅漢智依大師　　金陵章義道欽禪師¶
　金陵報恩匡逸禪師　　金陵報慈文遂導師¶
　漳州羅漢守仁禪師¶　　杭州永明寺道潛禪師¶
　撫州黃山良匡禪師　　杭州靈隱清聳禪師¶
　金陵報恩玄則禪師　　金陵報慈行言導師¶
　金陵淨德智筠禪師　　高麗道峯慧炬國師¶
　金陵清涼泰欽禪師¶　　杭州寶塔寺紹巖禪師¶
　金陵報恩法安禪師　　撫州崇壽契稠禪師¶
<pb:ZB6q0003_TK_0631b2>
　洪州雲居清錫禪師　　洪州百丈道常禪師¶
　天台般若敬遵禪師　　廬山歸宗策真禪師¶
　洪州同安紹顯禪師　　廬山棲賢慧圓禪師<md:ZB6q0003_T_025-0407b>¶
　洪州觀音從顯禪師　　廬州長安延規禪師¶
　常州正勤希奉禪師　　洛京興善棲倫禪師¶
　洪州新興齊禪師¶　　　潤州慈雲匡達禪師
　　(已上三十人見錄)¶

****** 第九世
:PROPERTIES:
:head: 清源下第九世
:END:
¶

******* 金陵清涼文益禪師法嗣
:PROPERTIES:
:head: 清涼益禪師法嗣
:END:
¶

******** 天台山德韶國師
天台山德韶國師處州龍泉人也。俗姓陳氏。¶母葉氏。
夢白光觸體。因而有娠。及誕尤多¶奇異。年十五有梵
僧勉令出家。十七依本州¶龍歸寺受業。十八納戒於
<pb:ZB6q0003_TK_0632a1>
信州開元寺。¶後唐同光中遊方首詣投子。見同禪師。¶
次謁龍牙乃問。雄雄之尊為什麼¶近之不得。牙曰。如
火與火。曰忽遇水來又¶作麼生。牙曰汝不會。師又問。
天不蓋地¶不載。此理如何。牙曰。合如是。師不喻旨再¶
請垂誨。牙曰。道者汝向後自會去。師後於通玄峯澡
浴次忽省前話遂具威儀莫香遥望龍牙禮拜曰當
時若向我說今日決定罵也　次問疎¶山。百匝千重
是何人境界。山曰。左搓¶芒繩縛鬼子。師進曰。不落古
今請師說。曰不¶說。師曰。為什麼不說。曰箇中不辨有
無。師¶曰。師今善說。山駭之。師如是歷參五十¶四負善
知識。皆法緣未契。最後至臨川謁淨慧¶慧一見深器
之。師以遍涉叢林亦倦¶於參問。但隨眾而已。　一日
<pb:ZB6q0003_TK_0632a2>
淨慧上堂有僧問。¶如何是曹源一滴水。慧曰。是曹源
一滴水。¶僧惘然而退。師於坐側豁然開悟。平生疑滯¶
渙若氷釋。遂以所悟聞于淨慧。慧曰。汝向¶後當為國
王所師。致祖道光大吾不如也。自¶是諸方異唱古今
玄鍵。與之決擇不留微迹。¶　尋迴本道遊天台山。覩
智者顗禪師遺蹤有<md:ZB6q0003_T_025-0407c>¶若舊居。師復與智者同姓。時謂
之後身也。初¶止白沙。時吳越忠懿王以國王子刺台
州。嚮¶師之名延請問道。師謂曰。他日為覇主無忘¶佛
恩。漢乾祐元年戊申王嗣國位。遣使迎之¶申弟子之
禮。有傳天台智者教羲寂者。屢言¶于師曰。智者之教
年祀寖遠慮多散落。今新¶羅國其本甚備。自非和尚
慈力其孰能致之¶乎。師於是聞于忠懿王。王遣使及齎師
<pb:ZB6q0003_TK_0632b1>
之書。¶往彼國繕寫備足而迴。迄今盛行于世矣。¶　上
堂曰。古聖方便猶如何沙。祖師道。非風幡¶動仁者心
動。斯乃無上心印法門。我輩是祖¶師門下客。合作麼
生會祖師意。莫道風幡不¶動汝心妄動。莫道不撥風
幡就風幡通取。莫¶道風幡動處是什麼。有云。附物明
心不須認¶物。有云。色即是空。有云。非風幡動應須妙¶
會。如是解會與祖師意旨有何交涉。既不許¶如是會。
諸上座便合知悉。若於遮裏徹底¶悟去。何法門而不
明。百千諸佛方便一時洞¶了。更有什麼疑情。所以古
人道。一了千明¶一迷萬惑。上座豈是今日會得一。則
明日又¶不會也。莫是有一分向上事難會。有一分下¶
劣凡夫不會。如此見解設經塵劫。只自勞神¶乏思無
<pb:ZB6q0003_TK_0632b2>
有是處。　僧問。諸法寂滅相不可以言¶宣。和尚如何
為人。師曰。汝到諸方更問一¶遍。曰恁麼即絕於言句
去也。師曰。夢裏惺惺。¶　問櫓櫂俱停如何得到彼岸。
師曰。慶汝平生。¶　問如何是三種病人。師曰。恰問著。
問如何是¶古佛心。師曰。此問不弱。　問如何是六相。
師¶曰。即汝是。　問如何是方便。師曰。此問甚當。<md:ZB6q0003_T_025-0408a>¶　問
亡僧遷化向什麼處去也。師曰。終不向汝¶道。曰為什
麼不向某甲道。師曰。恐汝不會。　問¶一華開五葉。結
果自然成。如何是一華開五¶葉。師曰。日出月明。曰如
何是結果自然成。¶師曰。天地皎然　問如何是無憂
佛。師曰。愁殺¶人。　問一切山河大地從何而起。師曰。
此問從¶何而來　問如何是數起底心。師曰。爭諱得。
<pb:ZB6q0003_TK_0633a1>
問¶如何是第二月。師曰。來處甚分明。曰為什麼¶不會。
師曰。喚什麼作第二月。　問如何是沙門¶眼。師曰。黑
如漆。　問絕消息時如何。師曰。謝¶指示。　問如何是
轉物即同如來。師曰汝喚什¶麼作物。曰恁麼即同如
來也。師曰。莫作野干¶嗚。　問那吒太子析肉還母析
骨還父。然後於¶蓮華上為父母說法。未審如何是太
子身。師¶曰。大家見上座。問曰。恁麼即大千同一真如¶
性也。師曰。依俙似曲才堪聽。又被風吹¶別調中。　問
六根俱泯為什麼理事不明。師曰。¶何處不明。曰恁麼
即理事俱如也。師曰。前言¶何在。　師有時謂眾曰。大
凡言句應須絕滲漏¶始得。時有僧問。如何是絕滲漏
底句。師曰。汝¶口似鼻孔。　問如何是不證一法。師曰。
<pb:ZB6q0003_TK_0633a2>
待言語¶在。曰如何是證諸法。師曰。醉作麼。¶刀曰。只如
山僧恁麼對他諸上座。作麼生體¶會。莫是真實相為
麼。莫是正恁麼時。無一法¶可證麼。莫是識伊來處麼。
莫是全體顯露麼。¶莫錯會好。如此見解喚作依草附
木。與佛法¶天地懸隔。假饒答話簡辯如懸河。只成得
箇¶顛倒知見。若只貴答話簡辯有什麼難。但恐¶無益
於人翻成賺誤。如上座從前所學。簡辯<md:ZB6q0003_T_025-0408b>¶問答記持說
道理極多。為什麼心疑不息。聞¶古聖方便特地不會。
只為多虛少實。上座不¶如從脚跟下一時覻破看是
什麼道理。有多¶少法門。與上座作疑求解。始知從前
所學底¶事。只知生死根源陰界裏活計。所以古人道。¶
見聞不脫如水裏月。無事珍重。　師有偈示眾¶曰。¶通
<pb:ZB6q0003_TK_0633b1>
玄峯頂不是人間心外無法¶滿目青山¶法眼聞云即
此一偈可起吾宗　師後於般若寺開堂說法十二
會。　第一會¶開堂示眾云。一毛吞海。海性無虧。纖芥¶
投鋒。鋒利無動。見與不見。會與不會。唯我¶知焉。乃有
頌曰。¶暫下高峯已顯揚般若圓通遍十方¶人天浩浩
無差別法界縱橫處處彰¶珍重。　上堂僧問。承古有
言。若人見般¶若即被般若縛。若人不見般若亦被般
若縛。¶既見般若為什麼却被縛。師云。爾道般若見¶什
麼。云不見般若為什麼却被縛。師云。¶爾道般若什麼
處不見。又云。若見般若不名¶般若。不見般若亦不名
般若。般若且作麼生¶說見不見。所以人道。若欠一法不
成法身。¶若剩一法不成法身。若有一法不成法身。若¶
<pb:ZB6q0003_TK_0633b2>
無一法不成法身。此是般若之真宗也。¶僧問。乍離
凝峯丈室來坐般若道場。今日¶家風請師一句。師云。
虧汝什麼處。云恁¶麼即雷音震動乾坤地。人人無不
盡霑恩。師¶云。幸然未會且莫探頭。探頭即不中。諸上
座¶相共證明令法久住國土安樂。珍重。　第二會<md:ZB6q0003_T_025-0408c>¶上
堂僧問。承教有言。歸源性無二方便¶有多門。如何是
歸源性。師云。爾問我答。¶云如何是方便門。師云。爾答
我問。云如¶何趣向。師云。顛倒作麼。　僧問。一身即無¶
量身無量身即一身。如何是無量身師云。一¶身。云恁
麼即昔日靈山今來親覩。師云。¶理當即行。又云。三世
諸佛一時證明上座。上¶座且作麼生會。若會時不遷。
無絲毫可得移¶易。何以故。為過去未來現在三際是
<pb:ZB6q0003_TK_0634a1>
上座。上¶座且非三際。澤霖大海滴滴皆滿。一塵空性¶
法界全收。珍重。第三會師上堂有僧問。四眾¶雲集人天
恭敬。目覩尊顏願宣般若。師云。分¶明記取。云師宣妙
法國王萬歲。人民安樂。¶師云。誰向爾道。云法爾如然。
師云。爾靈¶利。　問。三世諸佛不知有。狸奴白牯却
知¶有。既是三世諸佛。為什麼却不知有。師云。却¶是爾
知有。學云。狸奴白牯為什麼却知有。師¶云爾什麼處見
三世諸佛。　問承教有言。¶眼不見色塵意不知諸法。
如何是眼不見色¶塵。師云。却是耳見。云如何是意不
知諸¶法。師云。眼知。云恁麼即見聞路絕聲色喧¶然。師
云。誰向爾道。又云。夫一切問答如針鋒¶相投。無纖豪
參差相。事無不通。理無不備。¶良由一切言語。一切三昧
<pb:ZB6q0003_TK_0634a2>
橫竪深淺隱顯去¶來。是諸佛實相門。只據如今一時
驗取。珍¶重。　第四會上堂舉。古人云。如何是禪三界¶
綿綿。如何是道十方浩浩。因什麼道三界綿¶綿。何處
是十方浩浩底道理。要會麼。塞却眼¶塞却耳塞却舌
身意。無空闕處無轉動處。上<md:ZB6q0003_T_025-0409a>¶座作麼會。橫亦不得
竪亦不得。縱亦不得奪¶亦不得。無用心處亦無施設
處。若如是會得¶始會法門絕棟擇。一切言語絕滲漏。
曾有¶僧問。作麼生是絕滲漏底語。向他道。口似鼻¶孔
甚好上座。如此會自然不通風去。如識得¶盡十方世
界是金剛眼睛。無事珍重。　第五會¶上堂僧問云。天
下太平大王長壽如何¶是王。師云。日曉月明。云如何
領會。師云。¶誰是學人。又云。天下太平大王長壽。國土
<pb:ZB6q0003_TK_0634b1>
豐¶樂無諸患難。此是佛語古不易今。不遷一言。¶可以
定古定今。會取好諸上座。又僧問。承古¶有言。有物先
天地無形本寂寥。如何是有物¶先天地。師云。非同合。
云如何是無形本¶寂寥。師云。誰問先天地。云恁麼即
境靜林¶間獨自遊。師云。亂道作麼。又云。佛法不是¶遮
箇道理。要會麼。言發非聲色前不物始會。¶天下太平
大王長壽。久立珍重。　第六會上¶堂云。佛法現成。一
切具足。古人道。圓¶同太虛無欠無餘。若如是且誰欠
誰剩誰是¶誰非。誰是會者。誰是不會者。所以道。東去
亦¶是上座。西去亦是上座。南去亦是上座。北去¶亦是
上座。上座因什麼得成東西南北。若會¶得自然見聞
覺知路絕。一切諸法現前。何故¶如此。為法身無相觸
<pb:ZB6q0003_TK_0634b2>
目皆形。般若無知對緣¶而照。一時徹底會取好。諸上
座。出家兒合作¶麼生。此是本有之理未為分外。識心
達本源¶故號為沙門。若識心皎皎地。實無絲豪障¶礙。
久立珍重。　第七會上堂僧問。欲¶入無為海先乘般
若船。如何是般若船。師云。<md:ZB6q0003_T_025-0409b>¶常無所住。如何是無為
海。師云。且會般若¶船。　問古德云。登天不借梯。遍地
無行¶路。如何是登天不假梯。師云。不遺絲髮地。¶云如
何是遍地無行路。師云。適來向爾道¶什麼。又云。百千
三昧門百千神通門百千¶妙用門。盡不出般若海中。
何以故。為於無¶住本建立諸法。所以道。生滅去來邪
正動靜¶千變萬化。是諸佛大定門無過於此。諸上座。¶
大家究取增於佛法壽命珍重。　第八會上¶堂僧問。
<pb:ZB6q0003_TK_0635a1>
世尊以正法眼付囑摩訶迦葉。只¶如迦葉在賓鉢羅
窟。未審付囑何人。師云。教¶我向誰說。云恁麼即靈山
付囑不異今日。¶師云。爾什麼處見靈山。　僧問。淨慧
寶印。和¶尚親傳。未審今日當付何人。師云。鼕¶鼕鼓一
頭打兩頭鳴。云恁麼即千聖同儔¶古今不異。師云。禪
河浪靜尋水迷源。　僧清¶遇云。帝王請命師赴王恩。
般若會中請師舉¶唱。師云。分明記取。云恁麼即雲臺
寶網同¶演妙音。師云。清遇何在。云法王法如是。¶師云。
阿誰證明。又云。靈山付囑分明。諸上座¶一時驗取。若
驗得更無別理。只是如今。譬如¶太虛日明雲暗山河
大地一切有為世界悉皆¶明現。乃至無為亦復如是。
世尊付囑迄至于¶今。並無絲豪差別。更付阿誰。所以
<pb:ZB6q0003_TK_0635a2>
祖師道。¶心自本來心。本心非有法。法法有本心。非心¶
非本法。此是靈山付囑牓樣。諸上座徹底會¶取好。莫
虛度時光。國王恩難報。諸佛恩難報。¶父母師長恩難
報。十方施主恩難報。況建置¶如是次第佛法興隆。若
非國王恩力焉得如<md:ZB6q0003_T_025-0409c>¶此。若要報恩應須明徹道眼入
般若性海始¶得。久立珍重。　第九會上堂僧問。承先
德¶云。人空法亦空。二相本來同。如何是二相本¶來同。
師云。山河大地。學云。不會乞師方便。¶師云。什麼處
不是方便。　僧問。承教有言。¶心清淨故法界清淨。如
何是清淨心。師云迦¶陵頻伽共命之鳥。學云。心與法界
是一是二。¶師云。爾自問別人。又云。大道廓然詎齊¶今
古。無名無相是法是修。良由法界無邊心¶亦無際。無
<pb:ZB6q0003_TK_0635b1>
事不彰。無言不顯。如是會得喚作¶般若。現前理同真
際一切山河大地森羅¶萬象牆壁瓦礫。並無絲毫可
得虧闕。無事久¶立珍重。　第十會上堂僧問。承師有
言。九¶天擎玉印七佛兆前心。如何是印。師云。不露¶文。
曰如何是心。師云。爾名安嗣。又云。法界性¶海如函如
蓋如鉤如鎖。如金與金色。位位皆¶齊無纖毫參差。不
相混濫。非一非異。非同非¶別。若歸實地去法法皆到
底。不是上來問箇¶如何若何便是。不問時便非。在長
連床上坐¶時是有。不坐時是無。只如諸方老宿言教
在¶世。如恒河沙。如來一大藏經卷卷皆說佛理。¶句句
盡言佛心。因什麼得不會去。若一向纖¶絡言教意識
解會。饒上座經塵沙劫亦不能¶得徹。此喚作顛倒知
<pb:ZB6q0003_TK_0635b2>
見識心活計。並無得力¶處。此蓋為根脚下不明。若究
盡諸佛法源。¶河沙大藏一時現前。不欠絲豪不剩絲
豪。¶諸佛時常出世。時常說法度人。未曾間歇。乃¶至猿
啼鳥叫草木叢林常助上座發機。未有¶一時不為上
座。有如是奇特處。可惜許。諸上<md:ZB6q0003_T_025-0410a>¶座。大家究取令法久
住世間。增益人天壽命。¶國王安樂無事。久立珍重。　
第十一會上堂。¶舉古人云。吾有一言。天上人間若人
不會綠¶水清山。且作麼生是一言底道理。古人語須¶
是曉達始得。若是將言而名於言。未有箇會¶處。良由
究盡諸法根蔕。始會一言。不是一言¶半句思量解會
喚作一言若會言語道斷心行¶處滅。始到古人境界。
亦不是閉目藏睛暗覩¶無所見喚作言語道斷。且莫
<pb:ZB6q0003_TK_0636a1>
賺會。佛法不是¶遮箇道理。要會麼。假饒經塵沙劫說。
亦未曾¶有半句到。諸上坐經塵沙劫不說。亦未曾欠¶
少半句。應須徹底會去始得。若亂斟酌名¶言空勞心
力並無用處。與諸上座相共證明。¶後學初心速須究
取。久立珍重。　第十二會¶上堂僧問。髑髏常干世界
鼻孔摩觸家風。¶如何是髑髏常干世界。師云。更待答
話在。¶云如何是鼻孔摩觸家風。師云。時復舉一¶遍。　
僧問。一人執炬自盡其身。一人抱氷橫¶屍於路。此二
人阿誰辨道。師云。不遺者。¶云不會乞師指示。師云。爾
名敬新。云未¶審還有人證明也無。師云有。云。什麼人
證¶明。師云。敬新證明。　僧問。牛頭未見四祖時¶如何。
師云。異境靈蹤覩者皆羨。云見後¶如何。師云。適來向
<pb:ZB6q0003_TK_0636a2>
爾道什麼。　僧問。承古有¶言。敲打虛空鳴觳觳。石人
木人齊應諾。六月¶降雪落紛紛。此是如來大圓覺。如
何是敲打¶虛空底。師云。崑崙奴著鐵袴打一棒行一
步。¶云恁麼即石人木人齊應諾也。　師云。爾還¶聞麼。
又云。諸佛法門時常如是。譬如大海千<md:ZB6q0003_T_025-0410b>¶波萬浪。未曾暫
住。未嘗暫有。未嘗暫無。浩浩¶地光明自在。宗三世於
一毛端。圓古今於一¶念。應須徹底明達始得。不是問一
則語記一¶轉話巧作道理。風雲水月四六八對。便當
佛¶法。莫自賺諸上座究竟無益。若徹底會去實¶無可
隱藏。無剎不彰。無塵不現。直下凡夫位¶齊諸佛。不用
纖豪氣力。一時會取好。無事¶久立珍重。　師因與教
明和尚問曰飲光持釋迦丈六之衣在雞足山候彌
<pb:ZB6q0003_TK_0636b1>
勒下生將丈六之衣披在千尺之身應量恰好祗如
釋迦身長丈六彌勒身長千尺為復是身解短邪衣
解長那師曰汝却會明拂袖便出去師曰小兒子山
僧若答汝不是當有因果汝若不是吾當見之明歸
七日吐血浮光和尚勸曰汝速去懺悔明乃至師方
丈悲泣曰願和尚慈悲許某懺悔師曰如人倒地因
地而起不曾教汝起倒明又曰若許懺悔某當終身
給侍師為出語曰佛佛道齊宛爾高低釋迦彌勒如
印印泥　開寶四年辛未華頂西峯忽摧聲¶震一山。
師曰。吾非久矣。明年六月大星隕于¶峯頂林木變白。
師乃示疾於蓮華峯。參問如¶常。二十八日集眾言別。
跏趺而逝。壽八十二。¶臘六十五。¶

<pb:ZB6q0003_TK_0636b2>
******** 杭州報恩寺慧明禪師
杭州報恩寺慧明禪師。姓蔣氏。幼出家三學¶精練。志
探玄旨。乃南遊於閩越間。歷諸禪會¶莫契本心。後至
臨川謁淨慧禪師。資道合。¶尋迴鄞水大梅山庵居。時吳
越部內禪學者¶雖盛。而以玄沙正宗置之閫外。師欲
整而導¶之一日有二禪客到。師問。上座離什麼處。¶曰
都城。師曰。上座離都城到此山。則都城少¶上座此山
剩上座。剩則心外有法。少則心法¶不周。說得道理即
住。不會即去。客¶不能對。　僧問。如何是大梅主。師曰。
闍¶梨今日離什麼處。僧無對。師尋遷於天台山¶白沙
卓庵。　有朋彥上座。博學強記來訪師¶敵論宗乘。師
曰。言多去道遠矣。今有事借問。¶只如從上諸聖及諸
先德。還有不悟者也無。¶彥曰。若是諸聖先德豈有不
<pb:ZB6q0003_TK_0637a1>
悟者哉。師曰。¶一人發真歸源十方虛空悉皆消殞。今
天台¶山嶷然。如何得消殞去。彥不知所措。自是<md:ZB6q0003_T_025-0410c>¶他宗
汎學來者皆服膺矣。　漢乾祐中吳越忠¶懿王延入
王府問法。命住資崇院。師盛談玄¶沙及地藏法眼宗
旨臻極。王因命¶翠巖令三等諸禪匠及城下名公定
其勝負。¶天龍禪師問。一切諸佛及佛法皆從此¶經出。
未審此經從何而出。師曰。道什麼。¶龍方再問。師曰。過
也。資嚴長老問。如何是現¶前三昧。師曰。還聞麼。曰某
甲不患聾。師曰。¶果然患聾。　師舉雪峯塔銘問老宿
云。夫從緣¶有者始終而成壞。非從緣有者歷劫而長
堅。¶堅之與壞即且置。雪峯只今在什麼處(法眼別云。¶只今是成
是壞)眾皆無對。設有對者亦不能當其徵¶詰。時群彥弭
<pb:ZB6q0003_TK_0637a2>
伏。王大悅。署圓通¶普照禪師　上堂曰。諸人還委得
麼。莫¶道語默動靜無非佛事好。且莫錯會。　僧問。如¶
何是祖師西來意。師曰。汝還見香臺麼。曰某¶甲未會
乞師指示。師曰。香臺也不識。　問離却¶目前機如何
是西來意。師曰。汝何不問曰恁¶麼即委是去也。師曰。
也是虛施。　問如何是佛¶法大意。師曰。我見燈明佛
本光瑞如此。　問如¶何是學人自己。師曰。特地申問
是什麼意。　問¶如何是西來意。師曰。十萬八千真跋
涉。直下¶西來不到東。　問如何是第二月。師曰。揑目
看¶華華數朵。見精明樹幾枝枝。¶

******** 漳州羅漢智依大師
漳州羅漢宣法大師智依。　上堂曰。盡十方¶世界無
一微塵許法與汝作見聞覺知。還信¶麼。然雖如此也
<pb:ZB6q0003_TK_0637b1>
須悟始得。莫將為等閑。不見¶道。單明自己不悟目前。
此人只具一隻眼。還¶會麼。僧問。纖塵不立為什麼
好醜現前。師曰。<md:ZB6q0003_T_025-0411a>¶分明記取別處問人。　問大眾雲集
誰是得者。¶師曰。還曾失麼。　問如何是佛。師曰。汝是。
行¶脚僧　問。如何是寶壽家風。師曰。一任觀看。¶曰恁
麼即大眾有賴。師曰。汝作麼生。曰終不¶敢謾大眾。師
曰。嫌少作麼。　師問僧。受業在¶什麼處。曰在佛迹。師
曰。佛在什麼處。曰什麼¶處不是。師舉起拳曰。作麼生。
曰和尚收取。曰¶放闍梨七棒。　師問僧。今夏在什麼
處。曰在無¶言上座處。師曰。還曾問訊他否。曰也曾問
訊。¶師曰。無言作麼生問得。曰若得無言什麼處¶不問
得。師喝之曰。恰似問老兄。　師與彥端長¶老喫餅餤。
<pb:ZB6q0003_TK_0637b2>
端曰。百種千般其體不二。師¶曰。作麼生是不二體。端
拈起餅餤。師曰。只者¶百種千般。端曰。也是和尚見處。
師曰。汝也是¶羅公詠梳頭樣。師將示滅。乃謂眾曰。今
晚四¶大不和暢。雲騰鳥飛風動塵起浩浩地。還有¶人
治得麼。若治得永劫不相識。若治不得時¶時常見我。
言訖告寂。¶

******** 金陵章義道欽禪師
金陵鍾山章義院禪師道欽。太原人也。初住廬¶山棲
賢。上堂曰。道遠乎哉。觸事而真。聖¶遠乎哉。體之則神。
我尋常示汝。何不向衣鉢¶下坐地直下參取。要須上
來討箇什麼。既上¶來我即事不獲已。便舉古德少許
方便。抖擻¶些子龜毛兔角解落向汝。諸上座欲得省
要麼。僧¶堂裏三門下寮舍裏參取好。還有會處也未。¶
<pb:ZB6q0003_TK_0638a1>
若有會處試說看。與上座證明。　僧問。如何是¶棲賢
境。師曰。棲賢有什麼境。　問古人拈椎¶竪拂。還當宗
乘中事也無。師曰。古人道了也。¶　問學人創入叢林
乞和尚指示。師曰。一手指<md:ZB6q0003_T_025-0411b>¶天一手指地。　江南國主
請居章義道場。示¶眾曰。總來遮裏立作什麼。善知識
如河沙數。¶常與汝為伴。行住坐臥不相捨離。但長連
床¶上穩坐地。十方善知識自來參。上座何不信¶取。作
得如許多難易。他古聖嗟見今時人不¶奈何了。乃曰。傷
夫人情之感久矣。口對真而¶不覺。此乃嗟汝諸人看
却不知。且道看却什¶麼不知。何不體察古人方便。只
為信之不及¶致得如此。諸上座但於佛法中留心無
不得¶者。無事體道去。　僧問。如何是西來意。師曰。¶不
<pb:ZB6q0003_TK_0638a2>
東不西。　問百年暗室一燈能破時如何。師¶曰。莫謾
語。　問佛法還受變異也無。師曰。上座¶是。僧　問大
眾雲集請師舉揚宗旨。師曰。久矣¶　問如何是玄旨。
師曰。玄有什麼旨。¶

******** 金陵報恩匡逸禪師
金陵報恩匡逸禪師明州人也。初住潤州慈¶雲。江南
國主請居上院。署凝密禪師。　上¶堂眾集。師顧視大
眾曰。依而行之即無累矣。¶還信麼。如太陽赫奕皎然
地。更莫思量。思量¶不及。設爾思量得及。喚作分限智
慧。不見先¶德云。人無心合道。道無心合人。人道既合
是¶名無事人。且自何而凡自何而聖。此若未會。¶也只為
迷情所覆。便去不得。迷時即有窒¶礙。為對為待種種
不同。忽然惺去亦無所得。¶譬如演若達多認影為頭。
<pb:ZB6q0003_TK_0638b1>
豈不是擔頭覓頭。¶然正迷之時頭且不失。及乎悟去
亦不為得。¶何以故。人迷謂之失。人悟謂之得。得失在
於¶人。何關於動靜。　僧問。諸佛設法普潤群機。¶和尚
設法什麼人得聞。師曰。只有汝不聞。　問¶如何是報
恩一句。師曰。道不是得麼。　問十二<md:ZB6q0003_T_025-0411c>¶時中思量不到
處如何行履。師曰。汝如今在¶什麼處。　問祖師西來
如何舉唱。師曰。不違所¶請。　問如何是一句。師曰。我
答爭似汝舉。　問佛¶為一大事因緣出世。未審和尚
出世如何。師¶曰。恰好。曰恁麼即大眾有賴。師曰。莫錯
會。¶

******** 金陵報慈文遂導師
金陵報慈文遂導師杭州人也。姓陸氏。¶乳抱中父母
徙家于宣城。纔丱歲挺然好學。¶乃禮池州僧正落髮
<pb:ZB6q0003_TK_0638b2>
登戒。年十六觀方禪教¶俱習。嘗究首楞嚴經。分真
妄緣起本¶末精博。於是節科注釋文句交絡。厥功既
就。¶謁于淨慧遂己所業。深符經旨。慧¶曰。楞嚴豈不是
有八還義。師曰是。曰明還什¶麼。師曰。明還日輪。曰日
還什麼。師懵然無¶對。慧誡令焚其所注之文。師自此
服膺請¶益始忘知解。初住吉州止觀。乾德二年國主¶
延入居長慶。次清涼次報慈大道場。署雷音¶覺海大
導師。禮待異乎他等。　上堂曰。¶天人群生類皆承此
恩力。威權三界。德被四¶生。若稟靈光咸稱妙義。十方
諸佛常頂戴。¶汝誰敢是非及乎。向遮裏喚作開方便
門。對¶根設教便有如此。如彼流出無窮。若能依而¶奉
行。有何不可。所以清涼先師道。佛是無¶事人。且如今
<pb:ZB6q0003_TK_0639a1>
覓箇無事人也不可得。　僧問。崇¶壽佛法付囑止觀。
止觀佛法付囑何人。師曰。¶汝試舉崇壽佛法看。　問
巔山巖崖還有佛法¶也無。師曰。汝喚什麼作巔山巖
崖。　問如何是¶道。師曰。忘想顛倒。　師謂眾曰。老僧
平生百無¶所解。日日一般雖住此間隨緣任運。今日
諸¶上座與本無異。僧問。如何是無異底事。師曰。<md:ZB6q0003_T_025-0412a>¶千差
萬別。僧再問。師曰。止止不須說。且會取¶千差萬別。　
問如何是和尚家風。師曰。方丈板¶門扇　問如何是
無相道場。師曰。四郎五郎廟。¶　問如何是吹毛劍。師
曰。簳麫杖。　問如何是正¶直一路。師曰。遠遠近近。曰
便恁麼去時如何。¶師曰。咄哉癡人此是險路。　師問
僧。從什麼處¶來。曰撫州曹山來。師曰。幾程到此。曰七
<pb:ZB6q0003_TK_0639a2>
程。¶師曰。行却許多山林谿㵎。何者是汝自己曰¶總是。
師曰。眾生顛倒認物為己。曰如何是學¶人自己。師曰。
總是。師又曰。諸上座各在止觀¶經冬過夏。還有人悟自
己也無。止觀與汝證¶明。令汝真見不被邪魔所惑。問
如何是學人¶自己。師曰。好箇師僧眼目甚分明。¶

******** 漳州羅漢守仁禪師
漳州羅漢院守仁禪師泉州永春人也。初參¶淨慧。後
迴故郡止東安興教寺上方院。　示眾¶曰。秖據如今
誰欠誰剩。然雖如此猶是第二¶義門。上座若明達得
去。也且是一是二。更須¶子細看。　僧問。如何是祖師
西來的的意。師曰。¶即今是什麼意。　問如何是涅槃。
師曰。生死。曰¶如何是生死。師曰。適來道什麼。　晚參。
師¶曰。物物本來無處所。一輪明月印心池。¶便歸方丈。
<pb:ZB6q0003_TK_0639b1>
次住漳州報恩院。謂眾曰。報恩¶遮裏不曾與人揀話。
今日與諸上座揀一兩¶則話。還願樂麼。諸上座鶴脛
長鳧脛短。甘¶草甜黃蘗苦。恁麼揀辨還愜雅意麼。諸
上座¶莫道血脈不通泥水有隔好。且莫錯會。珍重。¶　
僧問。如何是西來意。師曰。喚什麼作西來意。¶曰恁麼
即無西來也。師曰。由汝口頭道。　問如¶何是報恩家
風。師曰。無汝著眼處。　問學人未<md:ZB6q0003_T_025-0412b>¶委稟承請師方便。
師曰。莫相孤負麼。曰恁麼¶即有師資之分也。師曰。叢
林見多。　問如何是¶佛法大意。師曰。向汝道什麼。　
問如何是無生¶之相。師曰。捨身受身。曰恁麼即生死
無過也。¶師曰。料汝恁麼會。又曰。人人皆備理一一¶盡
圓常。曰如何是圓常之理。師曰。無事不參¶差。曰恁麼
<pb:ZB6q0003_TK_0639b2>
即縱橫法界也。師曰。巧道有何¶難。　問如何是不到
三寸。師曰。汝問我答。　師¶問僧。什麼處來。曰福州來。
師曰。跋涉如許¶多山嶺。阿那箇是上座自己。曰某甲
親離福¶州。師曰。恁麼商量別有商量。曰更作麼生商¶
量。師曰。汝話墮也。　問不昧緣塵請師一接。師¶曰。喚
什麼作緣塵。僧曰。若不伸問焉息疑情。¶師曰。若不是
今日便作官方。¶

******** 杭州永明寺道潛禪師
杭州永明寺道潛禪師河中府人也。姓武氏。¶初詣臨
川謁淨慧禪師。一見異之便容入室。¶　一日慧問曰。子
於參請外看什麼經。師曰。¶華嚴經。慧曰。總別同異成
壞六相。是何¶門攝屬。師曰。文在十地品中。據理則世
出¶世間一切法皆具六相。曰空還具六相也無。¶師懵
<pb:ZB6q0003_TK_0640a1>
然無對。慧曰。子却問吾。師乃問空¶還具六相也無。慧
曰空。師於是開悟踊躍¶禮謝。慧曰。子作麼生會。師曰
空。淨慧然¶之。　異日因四眾士女入院。淨慧問師曰。
律中¶道。隔壁聞釵釧聲即名破戒。見覩金銀合雜¶
朱紫駢闐。是破戒不是破戒。師曰。好箇入¶路。慧曰。子
向後有五百毳徒。而為王侯所¶重在。師尋禮辭駐錫於
衢州古寺。閱大藏經¶忠懿王錢氏命入府受菩薩戒。
署慈<md:ZB6q0003_T_025-0412c>¶化定慧禪師。建大伽藍號慧日永明。請居之。¶師
曰。欲請塔下羅漢銅像過新寺供養。王曰。¶善矣。予昨
夜夢十六尊者乞隨禪師入寺。何¶昭應之若是。仍於
師號加應真二字。師坐永¶明常五百眾。　上堂曰。佛
法顯¶然因什麼却不會。諸上座欲會佛法但問¶取張
<pb:ZB6q0003_TK_0640a2>
三李四。欲會世法則參取古佛叢林。無¶事久立。　僧
問。如何是永明的的意。師曰。今日¶十五明朝十六。曰
覽師的的意。師曰。何處¶覽。　問如何是永明家風。師
曰。早被上座答了¶也。　問三種病人如何接。師曰。汝
是聾人。曰¶請師方便。師曰。是方便。　問牛頭未見四
祖時¶為什麼百鳥銜華。師曰。見東見西。曰見後為¶什
麼不銜華。師曰。見南見北。曰昔日作麼¶生。師曰。且會
今日。　問如何是第二月。師曰¶月。　問如何是覿面
事。師曰。背後是什麼。　問文¶殊杖劍擬殺何人。師曰。
止止。曰如何是劍。師¶曰。眼是。　問諸餘即不問。向上
宗乘亦且置。請¶師不答。師曰。好箇師僧子。曰恁麼即
禮拜去¶也。師曰。不要三拜盡汝一生去。　大眾¶參。師
<pb:ZB6q0003_TK_0640b1>
指香鑪曰。汝諸人還見麼。若見一時禮¶拜各自歸堂。
僧問。至道無言借言顯道。如何¶是顯道之言。師曰。切
忌揀擇。　問如何是慧日¶祥光。師曰。此去報慈不遠。
曰恁麼即親蒙照¶燭也。師曰。且喜沒交涉。¶

******** 撫州黃山良匡禪師
撫州黃山良匡禪師吉州人也。　上堂曰。¶高山頂上
空蔬飯無可祇待。諸道者。唯有金¶剛眼睛憑助汝發明
真心。汝若會得能破無¶明黑暗。汝若不會真箇不壞。
便歸方丈。　僧<md:ZB6q0003_T_025-0413a>¶問。如何是黃山家風。師曰。築著汝鼻
孔。　問如¶何是物不遷義。師曰。春夏秋冬。　問如何
是一¶路涅槃門。師曰。汝問宗乘中一句豈不是。曰¶恁
麼即不哆哆。師曰。莫哆哆好。　問眾星攢月¶時如何。
師曰。喚什麼作月。曰莫即遮箇便是¶也無。師曰。遮箇
<pb:ZB6q0003_TK_0640b2>
是什麼。　問明鏡當臺森羅為¶什麼不現。師曰。那裏
當臺曰爭奈即今何。師¶曰。又道不現。　問如何是禪。
師曰。三界綿綿。¶曰如何是道。師曰。四生浩浩。¶

******** 杭州靈隱清聳禪師
杭州靈隱山清聳禪師福州福清縣人也。初¶參淨慧。
慧指雨謂師曰。滴滴落上座¶眼裏。師初不喻旨。後因
閱華嚴經感悟。承¶慧印可。迴止明州四明山卓庵。節
度使錢億。¶執師事之禮。忠懿王命於臨安兩處開法。
後¶居靈隱上寺署了悟禪師。　上堂曰。十¶方諸佛常
在汝前。還見麼。若言見將心見將¶眼見。所以道。一切
法不生一切法不滅。若能¶如是解諸佛常現前。又曰。
見色便見心。且喚¶什麼作心。山河大地萬象森羅青
黃赤白男¶女等相。是心不是心。若是心為什麼却成
<pb:ZB6q0003_TK_0641a1>
物¶象去。若不是心又道見色便見心。還會麼。只¶為迷
此而成顛倒種種不同。於無同異中強¶生同異。且如
今直下承當頓豁本心。皎然無¶一物可作見聞。若離
心別求解脫者。古人喚¶作迷波討源。卒難曉悟。　問
根塵俱泯為什麼¶事理不明。師曰。事理且從。喚什麼
作俱泯底¶根塵。　問如何是觀音第一義。師曰錯。　
問無明¶實性即佛性。如何是佛性。師曰。喚什麼作無¶
明。　問如何是和尚家風。師曰。亘古亘今。　問不<md:ZB6q0003_T_025-0413b>¶問
不答時如何。師曰。寱語作麼。　問如何是巔¶山巖崖
裏佛法。師曰。用巔山巖崖作麼。　問牛¶頭未見四祖
時如何。師曰。青山綠水。曰見後¶如何。師曰。綠水青山。
師問僧。汝會佛法麼。¶曰不會。師曰。汝端的不會。曰是。
<pb:ZB6q0003_TK_0641a2>
師曰。且去¶待別時來。其僧珍重。師曰。不是遮箇道理。
問¶如何是摩訶般若。師曰。雪落茫茫。僧無語。師¶曰。會
麼。曰不會。師遂有頌曰。¶摩訶般若非取非捨若人不
會¶風寒雪下¶

******** 金陵報恩玄則禪師
金陵報恩院玄則禪師滑州衛南人也。初問¶青峯如
何是學人自己。峯曰。丙丁童子¶來求火。師得此語藏
之於心。及謁淨慧。詰¶其悟旨。師對曰。丙丁是火而
更求火。亦似玄¶則將佛問佛。淨慧曰。幾放過元來
錯會。師¶頗懷猶豫。復退思既殆莫曉玄理。乃¶投誠請
益。慧曰。汝問我與汝道。師乃問。如¶何是學人自己。慧
曰。丙丁童子來求火。師豁然知¶歸。後住報恩院。　上
堂顧視大眾曰。好箇話¶頭只是無人解得。所以勞他
<pb:ZB6q0003_TK_0641b1>
古人三度喚¶之。諸人即不勞他喚也。此即且從古人
意。作¶麼生還說得麼。千佛出世亦不增一絲毫。六¶道
輪迴也不減一絲毫。皎皎地現無絲頭翳¶礙。古人道。
但有纖毫即是塵。且如今物象嶷¶然地。作麼生消遣
汝若於此消遣不得。便¶是凡夫境界。然也莫嫌朴實
說話。也莫嫌說¶著祖佛。何以故。見說祖佛便擬超越
去。若恁¶麼會大沒交涉。也須子細詳究看。不見他古¶
德究離生死。亦無剃頭剪爪工夫。如今看見<md:ZB6q0003_T_025-0413c>¶大難繼
續。　問了了見佛性如何是佛性。師曰。¶不欲便道。　
問如何是金剛大士。師曰。見也¶未。　問如何是諸聖
密密處。師曰。却須會取自¶己。曰如何是和尚密密處。
師曰。待汝會始¶得。　師謂眾曰。諸上座盡有常圓之
<pb:ZB6q0003_TK_0641b2>
月。各懷無¶價之珍。所以月在雲中雖明而不照。智隱
惑¶內雖真而不通。無事久立。　問如何是不動尊。¶師
曰。飛飛颺颺。　問如何是了然一句。師曰。¶對汝又何
難。曰恁麼道莫便是也無。師曰。不¶對又何難。曰深領
和尚恁麼道。師曰。汝道我¶道什麼。　問亡僧遷化向
什麼處去也。師曰。待¶汝生即道。曰賓主歷然。師曰。汝
立地見亡¶僧。　問如何是學人本來心。師曰。汝還曾
道著¶也未。曰只如道著如何體會。師曰。待汝問始¶得。
問教中有言。樹能生果作頗梨色。未審¶此果何人得喫。
師曰。樹從何來。曰學人有¶分。師曰。去果八萬四千。　
問如何是不遷。師¶曰。江河競注日月旋流。　問宗
乘中玄要處請¶師一言。師曰。汝行脚來多少時也。曰
<pb:ZB6q0003_TK_0642a1>
不曾逢¶伴侶。師曰。少瞌睡。¶

******** 金陵報慈行言導師
金陵報慈道場玄覺導師行言。泉州晉江人¶也。得法於淨
慧禪師。　上堂曰。凡行脚¶人參善知識。到一叢林放
下瓶鉢。可謂行菩¶薩之道能事畢矣。何用更來遮裏舉
論真如¶涅槃。此是非時之說。然古人有言。譬如披¶沙
識寶。沙礫若除真金自現。便喚作常住¶世間具足僧
寶。亦如一味之雨。一般之地生¶長萬物。大小不同甘
辛有異。不可道地與雨¶有大小之名也。所以道。方即
現方圓即現圓。<md:ZB6q0003_T_025-0414a>¶何以故。爾法無偏正。隨相應現。喚作
對現¶色身。還見麼。若不見也莫閑坐地。　問如何是¶
祖師西來意。師曰。此問不當。　問坐却是非如¶何合
得本來人。師曰。汝且作麼生坐。　江南國¶主新建報
<pb:ZB6q0003_TK_0642a2>
慈大道場。命師大闡宗猷。海會二¶千餘眾。別署導師
之號。師謂眾曰。此日英賢¶共會海眾同臻。諒惟佛法
之趣無不備矣。若¶是英鑒之者。不須待言也。然言之
本無何以¶默矣。是以森羅萬象諸佛洪源。顯明則海
印¶光澄。冥昧則情迷自惑。苟非通心上士逸格¶高人。
則何以於諸塵中。發揚妙極卷舒物象。¶縱奪森羅示
生非生應滅非滅。生滅洞已乃¶曰真常。言假則影散
千途。論真則一空絕迹。¶豈可以有無生滅而計之者
哉。　問國王再請¶特薦先朝和尚。今日如何舉唱。師
曰。汝不¶是問再唱人。曰恁麼即天上人間無過此也。¶
師曰。勿交涉。　問遠遠投師請垂一接。師曰。却¶依舊
處去。¶

<pb:ZB6q0003_TK_0642b1>
******** 金陵淨德智筠禪師
金陵淨德道場達觀禪師智筠。河中府人也。¶姓王氏。弱齡
邁俗。依普救寺杲大師披削。年¶滿受具。始遊方謁撫
州龍濟修山主。親附久¶之機緣莫契。後參淨慧頓¶悟
玄旨。後住廬山棲賢寺。　上堂曰。從¶上諸聖方便門
不少。大底只要諸仁者有箇¶見處。然雖未見且不參
差一絲髮許。諸仁者¶亦未嘗違背一絲髮許。何以故。
烜赫地顯露。¶如今便會取。更不費一豪氣力。還省要
麼。設¶道毘盧有師法身有主。斯乃抑揚對機施設。¶諸
仁者作麼生會對底道理。若也會且莫嫌<md:ZB6q0003_T_025-0414b>¶他佛語。莫重
祖師。直下是自己眼明始得。　僧¶問。如何是的的之
言。師曰。道什麼。　問紛然¶覓不得時如何。師曰。覓箇
什麼不得。　問如何¶是祖師意。師曰。用祖師意作什
<pb:ZB6q0003_TK_0642b2>
麼。　問今朝呈¶遠瑞正意為誰來。師曰。大眾盡見汝
恁麼問。¶乾德三年江南國主仰師道化。¶創淨德院。迎
請居之。署大禪師之號。　上堂¶曰。夫欲慕道。也須上
上根器始得。造次¶中下不易承當。何以故。佛法非心
意識境界。¶上座莫恁麼㒝偰地。他古人道。沙門眼把
定¶世界函蓋乾坤。綿綿不漏絲髮。所以諸佛讚¶歎讚
歎不及。比喻比喻不及。道上座威光赫¶奕亘古亘今。
幸有如是家風何不紹續取。為¶什麼自生卑劣。枉受
辛勤不能曉悟。只為如¶此所以諸佛出興於世。只為
如此所以諸佛¶唱入涅槃。只為如此所以祖師特地
西來。　僧¶問。諸聖皆入不二法門。如何是不二法門。
師¶曰。但恁麼入。曰恁麼即今古同然去也。師曰。¶汝道
<pb:ZB6q0003_TK_0643a1>
什麼處是同。　問如何是佛法大意。師曰。¶恰問著。曰
恁麼即學人禮拜也。師曰。汝作麼¶生會。　問如何是
佛。師曰。如何不是。復¶曰。吾不能投身巖谷滅迹市𢌅。
而出入禁¶庭以重煩世主。吾之過也。遂屢辭歸故山。
國¶主錫以五峯棲玄蘭若。開寶二年八月十七¶日安
坐告寂。壽六十四。臘四十四。¶

******** 高麗道峯慧炬國師
高麗道峯山慧炬國師。始發機於淨慧之室。¶本國主
思慕遣使來請。遂迴故地。國主受心¶訣禮待彌厚。一
日請入王府　上堂。師指威鳳¶樓示眾曰。威鳳樓為
諸上座舉揚了。諸上座<md:ZB6q0003_T_025-0414c>¶還會麼。儻若會且作麼生會。
若道不會威鳳¶樓作麼生不會。珍重。師之言教未被
中華。亦¶莫知所終。¶

<pb:ZB6q0003_TK_0643a2>
******** 金陵清涼泰欽禪師
金陵清涼法燈禪師泰欽。魏府人也。生而知¶道辯才
無礙。入淨慧之室海眾歸之。僉曰敏¶匠。初住洪州幽
谷山雙林院。　開堂指法¶座乃曰。此山先代尊宿曾
說法來。此座¶高廣不才何升。昔古有言。作禮須彌燈
王如¶來乃可得坐。且道須彌燈王如來今在何處。¶大
眾要見麼一時禮拜。便升座良久曰。¶大眾只如此。也
還有會處麼。　僧問。如何是雙¶林境。師曰。畫也不成。
曰如何是境中人。師¶曰。且去。境也未識且討人。　問
一佛出世¶震動乾坤。和尚出世震動何方。師曰。什麼
處¶見震動。曰爭奈即今何。師曰。今日有什麼事。¶　有
僧出禮拜。師曰。道者前時謝汝請。我將什¶麼與汝好。
僧擬問次。師曰。將謂相悉却成不¶委。　問如何是西
<pb:ZB6q0003_TK_0643b1>
來密密意。師曰苦。　問一佛出¶世普潤群生。和尚出
世當為何人。師曰。不徒¶然曰。恁麼即大眾有賴也。師
曰。何必。¶乃曰。且住得也久立。官人及諸大眾。今日相¶
請勤重。此箇殊功比喻何及。所以道未了之¶人聽一
言。只遮如今誰動口。師便下坐立倚¶拄杖而告眾曰。還
會麼。天龍寂聽而雨華。莫¶作須菩提㡧子畫將去。且
恁麼信受奉行。¶　次住上藍護國院。僧問。十方俱擊
鼓十處一¶時聞。如何是聞。師曰。汝從那方來。　問善
行¶菩薩道不染諸法相。如何是菩薩道。師曰。諸¶法相。
曰如何得不染去。師曰。染著什麼處。　問<md:ZB6q0003_T_025-0415a>¶不久開選
場還許學人選也無。師曰。汝是點¶額人。又曰。汝是什
麼科目。　問如何是演大法¶義師曰。我演何似汝演。
<pb:ZB6q0003_TK_0643b2>
次住金陵龍光院。¶上堂。維那白椎云。法筵龍象眾當
觀第¶一義。師曰。維那早是第二義。長老只今是第¶幾
義。乃舉衣袖曰。會麼大眾。此是山¶呼舞蹈。莫道五百
生前曾為樂主來。或有疑¶情請垂見示。時有僧問。如
何是諸佛正宗。師¶曰。汝是什麼宗。曰如何。師曰。如何
即不會。¶　問上藍一曲師親唱。今日龍光事若何。師
曰。¶汝什麼時到上藍來。曰諦當事如何。師曰。不¶諦當
即別處覓。　問如何是佛法大意。師曰。且¶問小意却
來與汝大意。　師後住清涼¶大道場。上堂僧出問次。
師曰。遮僧最¶先出為大眾已了第國主深恩。　問國
主請命¶祖席重開。學人上來請師直指心源。師曰。上¶
來却下去。　問法眼一燈分照天下。和尚一燈¶分照
<pb:ZB6q0003_TK_0644a1>
何人。師曰。法眼什麼處分照來。　江南國¶主為鄭王
時受心法於淨慧之室。暨淨慧入¶滅復。嘗問於師曰。先
師有什麼不了底公¶案。師對曰。見分析次。異日又問
曰。承聞長¶老於先師有異聞底事。師作起身勢。國主
曰。¶且坐。　師謂眾曰。先師法席五百眾。今只有十¶數
人在諸方為導首。爾道莫有錯指人路底¶麼。若錯指
教他入水入火落坑落塹。然古人¶又道。我若向刀山
刀山自摧折。我若向鑊湯¶鑊湯自消滅。且作麼生商
量言語即熟。及問¶著便生疎去。何也只為隔闊多時。
上座但會¶我什麼處去不得有去。不得者。為眼等諸
根<md:ZB6q0003_T_025-0415b>¶色等諸法。諸法且置。上座開眼見什麼。所以¶道不
見一法即如來。方得名為觀自在。珍重。¶　師開寶七
<pb:ZB6q0003_TK_0644a2>
年六月示疾告眾曰。老僧臥疾強¶牽拕與汝相見。如
今隨處道場宛然化城。且¶道作麼生是化城。不見古
導師云。寶所非遙¶須且前進。及至城所又道。我所化
作。今汝¶諸人試說箇道理看。是如來禪祖師禪。還定¶
得麼。汝等雖是晚生。須知僥忝我國主凡所¶勝地建
一道場所須不闕。只要汝開口。如今¶不如阿那箇是
汝口。爭答効他四恩三有。欲¶得會麼。但識口必無咎。
縱有咎因汝有我。今¶火風相逼。去住是常道。老僧住
持將逾一紀。¶每承國主助發。至于檀越十方道侶主
事小¶師皆赤心為我。默而難言。或披麻帶布。此即¶順
俗我道違真。且道順好違好。然但順我道¶即無顛倒。
我之遺骸必於南山大智藏和尚¶左右乞二墳冡。升
<pb:ZB6q0003_TK_0644b1>
沈皎然不淪化也。努力努¶力珍重二十四日安坐而
終。¶

******** 杭州寶塔寺紹巖禪師
杭州真身寶塔寺紹巖禪師雍州人也。姓劉¶氏。七歲
依高安禪師出家。十八進具於懷暉¶律師。暨遊方與
天台韶國師同受記於臨川。¶尋於浙右水心寺掛錫
宴寂。後止越州法華¶山。續入居塔寺上方淨院。吳
越王命師開法。¶署了空大智常照禪師。　上堂曰。山
僧素¶寡知見。本期閑放念經待死。豈謂今日大王¶勤
重苦勉山僧。効諸方宿德施張法筵。然大¶王致請也。
只圖諸仁者明心。此外無別道¶理。諸仁者還明心也
未。莫不是語言譚笑時。¶凝然杜默時。參尋知識時。道
伴商略時。觀山<md:ZB6q0003_T_025-0415c>¶翫水時。耳目絕對時。是汝心否。如上
<pb:ZB6q0003_TK_0644b2>
所解盡¶為魔魅所攝。豈曰明心。更有一類人離身中¶
妄想。外別認遍十方世界。含日月包太虛。謂¶是本來
真心。斯亦外道所計非明心也。諸仁¶者要會麼。心無
是者亦無不是者。汝擬執認¶其可得乎。　問六合澄
清時如何。師曰。大眾誰¶信汝。　問見月忘指時如何。
師曰。非見月。曰¶豈可認指為月耶。師曰。汝參學來多
少時也。¶師開寶四年七月示疾。謂門弟子曰。諸行無¶
常即常住相。言訖跏趺而逝。壽七十三。臘五¶十五。¶

******** 金陵報恩法安禪師
金陵報恩院法安慧濟禪師太和人也。印心¶於法眼
之室。初住撫州曹山崇壽院為第四¶世。　上堂曰。知
幻即離不作方便。離幻即¶覺亦無漸次。諸上座且作
麼生會。不作方便¶又無漸次。古人意在什麼處。若會
<pb:ZB6q0003_TK_0645a1>
得諸佛常¶見前。若未會莫向圓覺經裏討。夫佛法亘
古¶亘今未嘗不見前。諸上座一切時中咸承此¶威光。
須具大信根荷擔得起始得。不見佛讚¶猛利度人堪
為器用。亦不賞他向善久修淨¶業者。要似他廣額兇
屠拋下操刀便證阿羅¶漢果。直須恁麼始得。所以長
者道。如將梵位¶直授凡庸。　僧問。大眾既臨於法會。
請師不吝¶句中玄。師曰。謾得大眾麼。曰恁麼即全因
此¶問也。師曰。不用得。　問古人有言一切法以不¶生
為宗。如何是不生宗。師曰。好箇問處。　問¶佛法中請
師方便。師曰。方便了也。　問如何是¶古佛心。師曰。何
待問江南。國主請入居報恩。¶署號攝眾。　上堂謂眾曰。
此日奉命令住持<md:ZB6q0003_T_025-0416a>¶當院為眾演法。適來見維那白槌
<pb:ZB6q0003_TK_0645a2>
了。多少好¶令教當觀第一義。且作麼生是第一義。若
遮¶裏參得多少省要。如今更別說箇什麼。即得¶然既
承恩旨不可杜默去也。夫禪宗示要法爾¶常規。圓明
顯露亘古亘今。至於達磨西來。也¶只與諸人證明。亦
無法可得與人。只道直下¶是。便教立地覯取。古人雖
即道立地覯取。如¶今坐地還覯得也無。有疑請問。　
僧問。三德奧¶樞從佛演一音玄路請師明。師曰。汝道
有也¶未。　問如何是報恩境。師曰。大家見汝問。開¶寶
中示滅于本院。¶

******** 撫州崇壽契稠禪師
撫州崇壽院契稠禪師泉州人也。上堂¶僧問。四眾
諦觀第一義。如何是第一義。師曰。¶何勞更問。又曰。大
眾欲知佛性義。當觀時¶節因緣。作麼生是時節因緣。
<pb:ZB6q0003_TK_0645b1>
上座如今便散¶去。且道有也未。若無因什麼便散去。
若有作¶麼生是第一義。上座第一義現成。何勞更觀。¶
恁麼顯明得佛性。常照一切法常住若見有¶法常住。
猶未是法之真源。作麼生是法之真¶源。上座不見古
人道。一人發真歸元十方虛¶空悉皆消殞。還有一法
為意解麼。古人有如¶是大事因緣。依而行之即是。何
勞長老多說。¶眾中有未知者便請相示。　僧問。淨慧
之燈親¶然汝水今日王侯請命。如何是淨慧之燈。師¶
曰。更請一問。　問古人見不齊處請師方便。師¶曰。古
人見什麼處不齊。　問如何是佛。師曰。如¶何是佛。曰
如何領解。師曰。領解即不是。　問¶的的西來意師當
第幾人。師曰。年年八月半¶中秋。　問如何是和尚為
<pb:ZB6q0003_TK_0645b2>
人一句。師曰。觀音舉<md:ZB6q0003_T_025-0416b>¶上藍舉。師淳化三年示滅。¶

******** 洪州雲居清錫禪師
洪州雲居山清錫禪師泉州人也。初住龍須¶山廣平
院。　有僧問。如何是廣平境。師曰。識¶取廣平。曰如何
是境中人。師曰。驗取。　次住¶雲居山。僧問。如何是雲
居境。師曰。汝喚什¶麼作境。曰如何是境中人。師曰。適
來向汝道¶什麼。　後住泉州西明院。有廖天使入院
見¶供養法眼和尚真。乃問曰。真前是什麼果子。¶師曰。
假果子。天使曰。既是假果子。為什麼將¶供養真。師曰。
也只要天使識假。　問如何是佛。¶師曰。容顏甚奇妙。¶

******** 洪州百丈道常禪師
洪州百丈山大智院道常禪師。本山出家。禮¶照明禪
師披剃。尋參淨慧獲預函丈。因請益¶問。外道問佛不
問有言不問無言。敘語未終。¶慧曰。住住汝擬向世尊
<pb:ZB6q0003_TK_0646a1>
良久處會去。師從¶此悟入。後本山請歸住持。當第十
一世。學者¶尤盛。　上堂曰。乘此寶乘直至道場。每¶日
勞諸上座訪及。無可祇延。時寒不用久立。¶却請迴車。
珍重。　僧問。如何是學人行脚事。師¶曰。拗折拄杖得
也未。　問古人有言。釋迦與我¶同參。未審參何人。
師曰。唯有同參方得知。¶曰未審此人如何親近。師曰。
恁麼即不解參¶也。　問如何是祖師西來意。師曰。往
往問不著。¶　問還鄉曲子作麼生唱。師曰。設使唱落
汝後。¶　問如何是百丈境。師曰。何似雲居。　問如何
是¶百丈為人一句。師曰。若到諸方總須問過。¶又曰。實
是無事諸人各各事佛。更有¶何疑得到遮裏。古人道。
十方同共聚箇¶箇學無為。此是選佛場心空及第歸。
<pb:ZB6q0003_TK_0646a2>
心空是<md:ZB6q0003_T_025-0416c>¶及第。且作麼生會心空。不是那裏閉目冷坐¶
是心空。此正是意識想解。上坐要會心空麼。但¶且識
心。所以道。過去已過去。未來更莫算。兀¶然無事坐。何
曾有人喚。設有人喚上座。應他¶好不應好。若應阿誰
喚上座。若不應又不患聾¶也。三世體空且不是木頭。
所以古人道。心空¶得見法王。還見法王麼也只是老
病僧。又¶莫是渠自伐麼。珍重　僧問。如何是佛。師曰。¶
汝有多少事不問。　僧舉人問玄沙曰。三乘十¶二分教
即不問。如何是祖師西來意。玄沙曰。¶三乘十二分教不
要。其僧不會。請師為說。師¶曰。汝實不會。曰實不會。師
示偈曰。¶不要三乘要祖宗三乘不要與君同¶君今欲
會通宗旨後夜猿啼在亂峯¶　上堂諸上座適來從
<pb:ZB6q0003_TK_0646b1>
僧堂裏出來脚未跨門限便迴去已是重說偈言了
也更來者裏不可重重下切脚也古人云參他不如
自參所以道森羅萬象是善財之宗師業惑塵勞乃
普賢之境界若恁麼參得與善財同參若不肯恁麼
參却歸堂向火參取勝熱婆羅門珍重淳化二年示
滅。塔于本山。¶

******** 天台般若敬遵禪師
天台山般若寺通慧禪師敬遵。　上堂曰。¶皎皎烜赫
地亘古亘今也。未曾有纖豪間斷¶相。無時無節長時
拶定上座無通氣處。所以¶道。山河大地是上座善知
識。放光動地觸處¶露現。實無絲頭許法可作隔礙。如
今因什麼¶却不會。特地生疑去。無事不用久立。　僧
問。¶優曇華坼人皆覩。般若家風賜一言。師曰。不¶因上
<pb:ZB6q0003_TK_0646b2>
座問不曾舉似人。曰恁麼即般若雄峯¶詎齊今古。師
曰。也莫錯會。　問牛頭未見四祖¶時為什麼百鳥銜
華。師曰。汝什麼處見。曰見¶後為什麼不銜華。師曰。且
領話好。　問靈山一¶會迦葉親聞。未審今日一會何
人得聞。師曰。¶汝試舉迦葉聞底看。曰恁麼即迦葉親聞
去¶也。師曰。亂道作麼。師自述真讚曰。<md:ZB6q0003_T_025-0417a>¶真兮廖廓郢
人圖艧嶽聳雲空¶澄潭月躍¶

******** 廬山歸宗策真禪師
廬山歸宗寺法施禪師策真。曹州人也。姓魏¶氏本名
慧超。升淨慧之堂。問慧超咨和尚如何是佛。慧¶曰。汝
是慧超。師從此信入。其語播于諸方。¶初自廬山余家
峯請下住歸宗。　上堂曰。¶諸上座。見聞覺知只可一
度。只如會了。是見¶聞覺知不是見聞覺知。要會麼與
<pb:ZB6q0003_TK_0647a1>
諸上座說¶破了也。待汝悟始得。久立珍重。　僧問。如
何¶是佛。師曰。我向汝道即別有也。　問如何是歸¶宗
境。師曰。是汝是什麼。曰如何是境中人。¶師曰。出去。　
問國王請命大啟法筵。不落見聞¶請師速道。師曰。閑
言語。曰師意如何。師曰。¶又亂說。　問承教有言。將此
身心奉塵剎是則¶名為報佛恩。塵剎即不問。如何是
報佛恩。師¶曰。汝若是即報佛恩。　問無情說法大地
得聞¶獅子吼時如何。師曰。汝還聞麼。曰恁麼即同¶無
情也。師曰。汝不妨會。　問古人以不離見聞¶為宗。未
審和尚以何為宗。師曰。此問甚好。¶曰猶是三緣四緣。
師曰。莫亂道。次住金陵¶奉先寺。未幾復遷止報恩道場。
太平興國四¶年歸寂。¶

<pb:ZB6q0003_TK_0647a2>
******** 洪州同安紹顯禪師
洪州鳳棲山同安院紹顯禪師。　僧問。王恩降¶旨師
親受熊耳家風乞一言。師曰。已道了也。¶　問千里投
師請師一接。師曰。好入處。　雲蓋¶山僧乞瓦造殿。有
官人問。既是雲蓋何用乞¶瓦。僧無對。師代曰。罕遇奇
人。¶

******** 廬山棲賢慧圓禪師
江州廬山棲賢寺慧圓禪師。　上堂曰。出¶得僧堂門
見五老峯。一生參學事畢。何用更<md:ZB6q0003_T_025-0417b>¶到遮裏來。雖然如
此也勞上座一轉。無事珍¶重。　僧問。不是風動不是
幡動。未審古人意旨¶如何。師曰。大眾一時會取。　上
堂僧擬問。¶師乃指其僧曰。住住。其僧進步問。從上宗¶
乘請師舉唱。師曰。前言不搆後語難追。曰未¶審今日
事如何。師曰。不會人言語。　問如何是¶佛法大意。師
<pb:ZB6q0003_TK_0647b1>
曰好。　問如何是棲賢境。師曰。¶入得三門便合知。　
問如何是祖師西來意。師¶曰。此欠少。　問祖燈
重耀不吝慈悲更垂中下。¶師曰。委得麼。曰恁麼即方
便門已開。師曰。也¶賺。¶

******** 洪州觀音從顯禪師
洪州觀音院從顯禪師泉州莆田人也。少依¶本邑石
梯山出家具戒。參法眼受記。初住昇¶州妙果院。後住
茲院參學頗眾。　上堂眾集。¶良久謂曰。文殊深贊居士。
未審居士受贊也¶無。若受贊何處有居士耶。若不受
贊文殊不¶可虛發言也。大眾作麼生會。若會真箇衲
僧。時¶有僧問。居士默然文殊深贊此意如何。師曰。¶汝
問我答。曰恁麼人出頭來又作麼生。師曰。¶行到
水窮處坐看雲起時。　僧問。如何是觀音¶家風。師曰。
<pb:ZB6q0003_TK_0647b2>
眼前看取。曰忽遇作者來作麼生¶見待。師曰。貧家只
如此未必便言歸。　問久負¶沒絃琴請師彈一曲。師
曰。作麼生聽。其僧側¶耳。師曰。賺殺人。　師謂眾曰。盧
行者當時大庾¶嶺頭為明上座言。莫思善莫思惡。還
我明上¶座本來面目來。觀音今日不恁麼道。秖道還
我明¶上座來。恁麼道是曹谿子孫也。若是曹谿子¶
孫。又爭合除却四字。若不是又過在什麼處¶試出來
商量看。良久師又曰。此一眾真行脚<md:ZB6q0003_T_025-0417c>¶人也。珍重。太平興國
八年九月中。師謂檀那¶袁長史曰。老僧三兩日間歸
鄉去。袁曰。和尚¶尊年何更思鄉。師曰。歸鄉圖得好鹽
喫。袁不¶測其言。翌日師不疾坐亡。壽七十有八。袁¶建
塔于西山。¶

<pb:ZB6q0003_TK_0648a1>
******** 盧州長安延規禪師
盧州長安院延規禪師。　僧問。如何是庵中主。¶師曰。
汝到諸方但道從長安來。師化緣將畢。以¶住持付門
人辯實接武說法。乃歸本院西堂¶示滅。¶

******** 常州正勤希奉禪師
常州正勤院希奉禪師蘇州人也。姓謝氏。住¶本院為
第二世。　初上堂曰。古聖道。圓同¶太虛無欠無餘。又
云。一一法一一宗。眾多法¶一法宗。又道起唯法起滅
唯法滅。又云。起時¶不言我起。滅時不言我滅。據此說
話屈滯久¶在叢林上座若是初心兄弟且須體道。人
身¶難得正法難聞。莫同等閑。施主衣食不易消¶遣。若
不明道箇箇盡須還他。上座要會道麼¶珍重。　僧問。
如何是祖師西來意。師曰。什麼¶處得遮箇消息。　問
如何是諸法空相。師曰。山¶河大地。　問僧眾雲集請
<pb:ZB6q0003_TK_0648a2>
師舉唱宗乘。師曰。舉¶來久矣。　問佛法付囑國王大
臣。今日正勤將¶何付囑。師曰。萬歲萬歲。　問古人有
言。山河大¶地是汝真善知識。如何得山河大地為善
知¶識去。師曰。汝喚什麼作山河大地。　問如何是¶合
道之言。師曰。汝問我答。　問靈山會上迦葉¶親聞。未
審今日誰人得聞。師曰。迦葉親聞箇¶什麼。　問古佛
道場學人如何得到。師曰。汝今¶在什麼處。　問如何
是和尚圓通。師敲禪床三¶下。　問如何是脫却根塵。
師曰。莫妄想。　問人王<md:ZB6q0003_T_025-0418a>¶法王是一是二。師曰。人王法
王。　問如何是諸¶法寂滅相。師曰。起唯法起滅唯法
滅。　問如何¶是未曾生底法。師曰。汝爭得知。　問無
著見文¶殊為什麼不識。師曰。汝道文殊還識無著麼。¶
<pb:ZB6q0003_TK_0648b1>
問得意誰家新曲妙。正勤一句請師宣。師曰。¶道什麼。
曰豈無方便也。師曰。汝不會我語。¶

******** 洛京興善棲倫禪師
洛京興善棲倫禪師。僧問。如何是佛。師曰。向¶汝恁
麼道即得。　問如何是西來意。師曰。適來¶猶記得。　
因宮師致政李公繼勳終世。有僧問。¶是法住法位世間
相常住。未審宮師李公向¶什麼處去也。師曰。恰被汝
問著。曰恁麼即虛¶申一問。師曰。汝不妨靈利。¶

******** 洪州新興齊禪師
洪州武寧嚴陽新興齊禪師。　僧問。如何得出¶三界
去。師曰。汝還信麼。曰信即深信乞和尚¶慈悲。師曰。只
此信心亘古亘今。快須究取何¶必沈吟。要出三界三
界唯心。　師因雪謂眾曰。¶諸上座還見雪麼。見即有
眼。不見無眼。有眼¶即常。無眼即斷。恁麼會得佛身充
<pb:ZB6q0003_TK_0648b2>
滿。　僧問。學¶人辭去泐潭。乞和尚示箇入路。師曰。好
箇入¶路。道心堅固。隨眾參請。隨眾作務。要去即¶去。要
住即住。去之與住更無他故。若到泐潭¶不審馬祖。¶

******** 潤州慈雲匡達禪師
潤州慈雲匡達禪師　僧問。佛以一大事因緣¶故出
現於世。未審和尚出世如何。師曰。恰¶好。曰作麼生。師
曰。不好。¶

景德傳燈錄卷第二十五<md:ZB6q0003_T_025-0418b>¶




#-*- mode: mandoku-view; -*-
#+DATE: 2011/05/03 
#+TITLE: Taisho Tripitaka, Electronic version, No. 2076 景德傳燈錄
#+PROPERTY: ID T51n2076
#+PROPERTY: SOURCE Taisho Tripitaka Vol. 51, No. 2076
#+PROPERTY: BASEEDITION T
#+PROPERTY: WITNESS TK
#+PROPERTY: LASTPB <md:ZB6q0003_T_0256b> ¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 8
¶
¶
<pb:ZB6q0003_TK_0398a1>
景德傳燈錄卷第八¶¶
　　南嶽下第二世
馬祖一禪師法嗣¶
　汾州無業禪師　　　　澧州大同廣澄禪師¶
　池州南泉普願禪師　　五臺鄧隱峯禪師¶
　溫州佛嶴和尚　　　　烏臼和尚¶
　潭州石霜山大善和尚<md:ZB6q0003_T_0256c>¶　　石臼和尚
　本谿和尚¶　　　　　　石林和尚
　洪州西山亮坐主¶　　　黑眼和尚
　米嶺和尚¶　　　　　　齊峯和尚
　大陽和尚¶　　　　　　紅螺山和尚
　泉州龜洋無了禪師¶　　利山和尚
<pb:ZB6q0003_TK_0398a2>
　韶州乳源和尚¶　　　　松山和尚
　則川和尚¶　　　　　　南嶽西園曇藏禪師¶
　百靈和尚　　　　　　鎮州金牛和尚¶
　洞安和尚　　　　　　忻州打地和尚¶
　潭州秀谿和尚　　　　磁州馬頭峯神藏禪師¶
　潭州華林善覺禪師¶　　汀州水塘和尚
　古寺和尚¶　　　　　　江西椑樹和尚
　京兆草堂和尚¶　　　　袁州陽岐山甄叔禪師¶
　濛谿和尚　　　　　　洛京黑㵎和尚¶
　京兆興平和尚　　　　逍遙和尚¶
　福谿和尚　　　　　　洪州水老和尚¶
　浮杯和尚　　　　　　潭州龍山和尚¶
<pb:ZB6q0003_TK_0398b1>
　襄州居士龐蘊(已上四十三人見錄)¶　　天目山明覺禪師
　王屋山行明禪師¶　　　京兆智藏禪師
　大陽山希頂禪師¶　　　蘇州崑山定覺禪師¶
　隨州洪山大師　　　　連州元堤禪師¶
　泉州無了禪師　　　　泉州慧忠禪師¶
　安豐山懷空禪師　　　羅浮山道行禪師¶
　廬山法藏禪師¶　　　　呂后山寧賁禪師
　　(已上一十三人無機緣語句不錄)¶
　　南嶽下第二世

:PROPERTIES:
:head: 馬祖一禪師法嗣
:END:

<md:ZB6q0003_T_0257a>¶

******* 汾州無業禪師
汾州無業禪師者。商州上洛人也。姓杜氏。初¶母李氏
聞空中言寄居得否。乃覺有娠。誕生¶之夕神光滿室。
<pb:ZB6q0003_TK_0398b2>
俯及丱歲行必直視坐即跏¶趺。九歲依開元寺志本
禪師受大乘經。五行¶俱下諷誦無遺。十二落髮。二十
受具戒於襄¶州幽律師。習四分律疏。才終便能敷演。
每¶為眾僧講涅槃大部。冬夏無廢。後聞馬大師¶禪門
鼎盛。特往瞻禮。馬祖覩其狀貌瓌偉語¶音如鐘。乃曰。巍
巍佛堂其中無佛。師禮跪而¶問曰。三乘文學麁窮其
旨。常聞禪門即心是¶佛。實未能了。馬祖曰。只未了底心
即是。更無¶別物。師又問。如何是祖師西來密傳心印。
祖¶曰。大德正鬧在。且去別時來。師才出。祖召¶曰。大德。
師迴首。祖云。是什麼。師便領悟禮¶拜。祖云。遮鈍漢禮
拜作麼(雲居錫拈云。什麼處是汾州正閙)自¶得旨尋詣曹谿禮祖塔
及廬嶽天台遍尋聖迹。¶自洛抵雍憩西明寺。僧眾舉
<pb:ZB6q0003_TK_0399a1>
請充兩街大德。¶師曰。非吾本志也。後至上黨。節度使
李抱¶真重師名行旦夕瞻奉。師常有倦色。謂人曰。¶吾
本避上國浩穰。今復煩接君俟。豈吾心哉。¶乃之縣上
抱腹山。未久又往清涼金閣寺。重¶閱大藏周八稔而
畢。復南下至于西河。刺史¶董叔纏請住開元精舍。師
曰。吾緣在此矣。繇¶是雨大法雨垂二十載(廣語具別錄)并
汾緇白無不¶嚮化。凡學者致問。師多答之云。莫妄想。
唐憲¶宗屨遣使徵召。師皆辭疾不赴。暨穆宗即位¶思
一瞻禮。乃命兩街僧錄靈阜等。齎詔迎請。¶至彼作禮
曰。皇上此度恩旨不同常時。願和¶尚且順天心。不可
言疾也。師微笑曰。貧道何<md:ZB6q0003_T_0257b>¶德累煩世主。且請前行吾
從別道去矣。乃沐¶身剃髮。至中夜告弟子惠愔等曰。
<pb:ZB6q0003_TK_0399a2>
汝等見聞¶覺知之性。與太虛同壽不生不滅。一切境
界¶本自空寂。無一法可得。迷者不了即為境惑。¶一為
境惑流轉不窮。汝等當知。心性本自有¶之。非因造作。
猶如金剛不可破壞。一切諸法¶如影如響無有實者。
故經云。唯有一事實餘¶二即非真。常了一切空無一
物當情。是諸佛¶用心處。汝等勤而行之。言訖跏趺而
逝。荼毘¶日祥雲五色異香四徹。所獲舍利璨若玉珠。¶
弟子等貯以金棺。當長慶三年十二月二十¶一日。葬
于石塔。壽六十二。臘四十二。勅諡大¶達國師。塔曰澄
源。¶

******* 澧州大同廣澄禪師
澧州大同廣澄禪師。　僧問。如何是六根滅。師¶云。
輪劍擲雲無傷於物。　問如何是本¶來人。師云。共坐
<pb:ZB6q0003_TK_0399b1>
不相識。僧云。恁麼即學人禮¶謝下去。師云。暗寫愁腸
寄與誰。¶

******* 池州南泉普願禪師
池州南泉普願禪師者。鄭州新鄭人也。姓王¶氏。幼慕
空宗唐至德二年依大隗山大慧禪師受業。三¶十詣
嵩嶽受戒。初習相部舊章。究毘尼篇聚。¶次遊諸講肆。
歷聽楞伽華嚴。入中百門觀精¶練玄義。後扣大寂之
室。頓然忘筌。得遊戲三¶昧。　一日為僧行粥次。馬大
師問。桶裏是什麼。¶師云。遮老漢合取口作恁麼語話。
自餘同參¶之流無敢徵詰。貞元十一年憩錫于池陽
自¶構禪齋。不下南泉三十餘載。大和初宣城廉¶使陸
公亘嚮師道風。遂與監軍同請下山。伸¶弟子之禮。大
振玄綱。自此學徒不下數百。言¶滿諸方目為郢匠。　
<pb:ZB6q0003_TK_0399b2>
一日師示眾云。道箇如如<md:ZB6q0003_T_0257c>¶早是變也。今時師僧須向異
類中行。歸宗云。¶雖行畜生行。不得畜生報。師云。孟八
郎又恁¶麼去也。　師有時云。文殊普賢昨夜三更每
人¶與二十棒趁出院也。趙州云。和尚棒教誰喫。¶師云。
且道。王老師過在什麼處。趙州禮拜而¶出(玄覺云。且道。趙州休去。是
肯南泉不肯南泉)師擬取明日遊莊舍。其¶夜土地神先報莊
主。主乃預為備。師到問¶。爭知老僧來排辦如此。主云。昨
夜土¶地報道和尚今日來。師云。王老師修行無力。¶被
鬼神覷見。有僧便問。和尚既是善知識。為¶什麼被鬼
神覷見。師云。土地前更下一分飯。¶(玄覺云。什麼處是土地前更下一分
飯。　雲居錫云。是賞伊罰伊。只如土地前。見是南泉。不是南泉)師有¶
時云。江西馬祖
說即心即佛。王老師不恁麼¶道。不是心不是佛不是
<pb:ZB6q0003_TK_0400a1>
物。恁麼道還有過麼。¶趙州禮拜而出。時有一僧隨問
趙州云。上座¶禮拜便出意作麼生。州云。汝却問取和¶
尚。僧上問曰。適來諗上座意作麼生。師云。他¶却領得
老僧意旨。　黃蘗與師為首座一日捧鉢向師位上。¶
坐師入堂見乃云。長老什麼年¶中行道。蘗云。威音三
已前師云。猶是王老師¶兒孫在下去蘗便過第二位
坐師便休　師一日問黃蘗。黃金為世界。白銀¶為壁
落。此是什麼人居處。蘗云。是聖人居¶處。師云。更有一
人居何國土。蘗乃叉手立。¶師云。道不得何不問王老
師。蘗却問。更有¶一人居何國土。師云。可惜許。　師問
黃¶蘗。定慧等學此理如何。蘗云。十二時中不¶依倚一
物。師云。莫是長老見處麼。蘗云。不¶敢。師云。漿水價且
<pb:ZB6q0003_TK_0400a2>
置。草鞋錢教阿誰還。　師見¶僧斫木。乃擊木三下。僧
放下斧子歸僧堂。<md:ZB6q0003_T_0258a>¶師歸法堂。良久却入僧堂。見前僧
在衣鉢下¶坐。師云。賺殺人。　僧問。師歸丈室將何指
南。¶師云。昨夜三更失却牛。天明失却火。　師因東¶西
兩堂爭猫兒。白眾曰。道得即救¶取猫兒。道不得即斬
却也。眾無對。師便斬之。¶趙州自外歸。師舉前語示之。
州乃脫履安¶頭上而出。師曰。汝適來若在。即救得猫
兒也¶　師在方丈與杉山向火次。師云。不用指東指¶西。
直下本分事道來。山插火著叉手。師¶云。雖然如是。猶
較王老師一線道。　有僧問訊¶叉手而立。師云。太俗
生。僧便合掌。師云太¶僧生。僧無對。　一僧洗鉢次。師
乃奪却鉢。其僧¶即空手而立。師云。鉢在我手裏。汝口喃
<pb:ZB6q0003_TK_0400b1>
喃作¶麼。僧無對。　師入菜園見一僧。師乃將瓦子¶打之。
其僧迴顧。師乃翹足。僧無語。師便歸方¶丈。僧隨後入
問訊云。和尚適來擲瓦子打某¶甲。豈不是警覺某甲。
師云。翹足又作麼生。僧¶無對(後有僧問石霜云。南泉翹足意作麼生。石霜舉手
云。還恁麼無)師示眾云。王¶師老要賣身阿誰要買。一僧出
云。某甲買。師¶云。他不作貴價不作賤價。汝作麼生買。僧
無¶對(臥龍代云。屬某去也。未山代云。是何道理。趙州代云明年來與和尚縫箇布衫)
師與歸宗¶麻谷同去參禮南陽國師。師先於路上畫
一¶圓相云道得即去。歸宗便於圓相中坐。麻谷¶作女人拜。
師云。恁麼即不去也。歸宗云。是什¶麼心行師乃相喚迴
不去禮國師(玄覺云。只如南泉恁麼道。¶是肯底語不肯語。　雲居錫云。比來去禮拜國師。南
泉為什麼却相喚迴。且道古人意作麼生)¶¶¶有一坐主辭師。師問。什麼處去。
<pb:ZB6q0003_TK_0400b2>
對<md:ZB6q0003_T_0258b>¶云。山下去。師云。第一不得謗王老師。對云。¶爭敢謗
和尚。師乃噴水云。多少。坐主便出去¶(先雲居云。非師木意。先曹山云。賴
也。　石霜云。不為人斟酌。長慶云。請領語。　雲居錫云。坐主當時出去。是會不¶會)師一日掩
方丈門。將灰圍却門外云。若有¶人道得即開。或有祇
對多未愜師意。趙州云。¶蒼天。師便開門。　師翫月次。
有僧便問。幾時¶得似遮箇去。師云。王老師二十年前
亦恁麼¶來。僧云。即今作麼生。師便歸方丈。　陸亘大
夫¶問云。弟子從六合來。彼中還更有身否。師云。¶分明
記取舉似作家。　¶¶陸異日又謂師曰。弟子亦薄會佛¶法。
師便問大夫十二時中作麼生。陸云。寸絲¶不掛。師云。
猶是階下漢。師又云。不見道。有道¶君王不納有智之臣。
師上堂次。陸大夫云。請¶和尚為眾說法。師云。教老僧
<pb:ZB6q0003_TK_0401a1>
作麼生說。陸云。¶和尚豈無方便。師云。道他欠少什麼。
陸云。為¶什麼有六道四生。師云。老僧不教他。　陸大
夫¶與師見人雙陸。拈起骰子云。恁麼不恁麼。只¶恁麼
信彩去時如何。師拈起骰子云。臭骨頭¶十八。　又問
云。弟子家中有一片石。或時坐或¶時臥。如今擬鐫作
佛還得否。師云得。大夫云。¶莫不得否。師云。不得(雲巖云坐即佛
不坐即非佛。　洞山云。不坐即¶佛坐即非佛)趙州問。道非物外物外非道。
如何是物¶外道。師便打。趙州捉住棒云。已後莫錯打人¶
去。師云。龍蛇易辨衲子難謾　師喚院主。院¶主應諾。師
云。佛九十日在忉利天為母說法。¶時優填王思佛。請
目連運神通三轉攝匠人¶往彼雕佛像。只雕得三十
一相。為什麼梵音<md:ZB6q0003_T_0258c>¶相雕不得。院主問。如何是梵音相。師
<pb:ZB6q0003_TK_0401a2>
云。賺殺¶人。　師問維耶。今日普請作什麼。對云。拽磨。¶
師云。磨從爾拽。不得動著磨中心樹子。維那¶無語(保福代云。比來
拽磨如今却不成。法眼代云。恁麼即不拽也)一日有大德。¶問師曰。即心是佛
又不得。非心非佛又不得。¶師意如何。師云。大德。且信
即心是佛便了。更¶說什麼得與不得。只如大德喫飯
了從東廊¶上西廊下。不可總問人得與不得也。　師
住庵¶時有一僧到庵。師向其僧道。某甲上山。待到¶齋
時做飯自喫了。送一分來山上。少時其僧¶自喫了。却
一時打破家事就床臥。師待不見¶來。便歸庵見僧臥。
師亦去一邊而臥。僧便起¶去。師住後云我往前住庵
時。有箇靈利道者。¶直至如今不見。　師拈起毬子問
僧云。那箇何¶似遮箇。對云。不似師云。什麼處見那箇
<pb:ZB6q0003_TK_0401b1>
便¶道不似。僧云。若問某甲見處。和尚放下手中¶物。師
云。許爾具一隻眼。　陸亘大夫向師道。肇¶法師甚奇
怪。道天地與我同根万物與我一體。師指庭¶前牡丹
華云。大夫時人見此一株華如夢相¶似。陸罔測　陸
又問。天王居何地位。師云。若¶是天王即非地位。陸云。
弟子聞說天王是居¶初地。師云。應以天王身得度者。
即現天王身¶而為說法。　陸辭歸宣城治所。師問。大
夫去彼¶將何治民。陸云。以智慧治民。師云。恁麼即彼¶
處生靈盡遭塗炭去也。　師入宣州。陸大夫出¶迎接。
指城門云。人人盡喚作甕門。未審和尚¶喚作什麼門。
師云。老僧若道。恐辱大夫風化。¶陸云。忽然賊來時作
麼生。師云。王老師罪過。¶　陸又問。大悲菩薩用如許多手
<pb:ZB6q0003_TK_0401b2>
眼作什麼。師<md:ZB6q0003_T_0259a>¶云。只如國家又用大夫作什麼。　師為
馬大師¶設齋。問眾云馬大師來否。眾無對。洞山云。待¶
有伴即來。師云。子雖後生甚堪雕琢。洞山云。¶和尚莫壓
良為賤。　師洗衣次有僧問。和尚猶¶有遮箇在。師拈
起衣云。爭奈遮箇何(玄覺云。且¶道是一箇是兩箇)師問僧良欽。空
劫中還有佛否。對云¶有。師云。是阿誰。對云。良欽。師云
居何國土。¶無語。　僧問。祖祖相傳合傳何事。師云。
一二三¶四五。　問如何是古人底。師云。待有即道。僧¶
云。和尚為什麼妄語。師云。我不妄語。盧行¶者却妄語。
問十二時中以何為境。師云。何不¶問王老師。僧云。問
了也。師云。還曾與汝為境¶麼。　僧問。青蓮不隨風火
散時是什麼。師云。無¶風火不隨是什麼。僧無對。　師
<pb:ZB6q0003_TK_0402a1>
問。不思善不¶思惡。思總不生時。還我本來面目來。僧
云。無¶容止可露(洞山云。還曾將示人麼)師問坐主云。爾與我講
經¶得麼對云。某甲與和尚講經。和尚須與某甲¶說禪
始得。師云。不可將金彈子博銀彈子去。¶座主云。某甲不
會。師云。汝道。空中一片雲。為¶復釘釘住。為復藤纜著。
問空中有一珠如何¶取得。師云。斫竹布梯空中取。僧
云。空中如何¶布梯。師云。汝擬作麼生取。　僧辭問云。
學人到¶諸方。有人問和尚近日作麼生。未審如何祇¶
對。師云。但向道。近日解相撲。僧云。作麼生。¶師云。一拍
雙泯。　問父母未生時鼻孔在什麼¶處。師云。父母已
生了鼻孔在什麼處。　師將順¶世。第一座問。和尚百
年後向什麼處去。師云。¶山下作一頭水牯牛去。僧云。
<pb:ZB6q0003_TK_0402a2>
某甲隨和尚去¶還得也無。師云。汝若隨我即須[口*御]取
一莖草<md:ZB6q0003_T_0259b>¶來。師乃示疾。大和八年甲寅十二月二十五¶
日。凌晨告門人曰。星翳燈幻亦久矣。勿謂吾¶有去來
也。言訖而謝。壽八十七。臘五十八。明¶年春入塔。¶

******* 五臺山隱峯禪師
五臺山隱峯禪師者。福建邵武人也。姓鄧氏¶(時稱鄧隱峯)
幼若不慧。父母聽其出家。初遊馬祖之¶門。而未能覩
奧。復來往石頭雖兩番不捷(語見馬祖¶章)而後於馬大師
言下契會。　師在石頭時。問¶云。如何得合道去。頭云。
我亦不合道。師云。¶畢竟如何。頭云。汝被遮箇得多少
時耶。¶　一日石頭和尚剗草次。師在左側叉手而立。¶
頭飛剗子向師面前剗一株草。師云。和尚¶只剗得遮
箇不剗得那箇。石頭提起剗子。師¶接得剗子乃作剗勢。頭云。
<pb:ZB6q0003_TK_0402b1>
汝只剗得那箇¶不解剗得遮箇。師無對(洞山代云。還有堆阜麼)
師一日¶推土車次。馬大師展脚在路上坐。師云。請師¶收
足。大師云。已展不收。師云。已進不退。乃¶推車碾過。大
師脚損。歸法堂執斧子云。適來¶碾損老僧脚底出來。
師便出於大師前引頸。¶大師乃置斧。　師到南泉。覩
眾僧參次南泉指¶淨缾云。銅缾是境缾中有水。不得動
著境。與¶老僧將水來。師便拈淨缾向南泉面前瀉。南¶泉便
休。　師後到溈山。於上座頭解放衣鉢。溈¶山聞師叔到。
先具威儀下堂內。師見來便倒¶作睡勢。溈山便歸。方丈
師乃發去。少間溈¶問侍者。師叔在否。對云已去也。溈
云。去時¶有什麼言語。對云。無言語。溈云。莫道無言¶語
其聲如雷。　師以冬居衡嶽夏止清涼。唐元¶和中荐登
<pb:ZB6q0003_TK_0402b2>
五臺。路出淮西。屬吳元濟阻兵違<md:ZB6q0003_T_0259c>¶拒王命。官軍與賊
交鋒未決勝負。師曰。吾當¶去解其患。乃擲錫空中飛
身而過。兩軍將士¶仰觀事符預夢鬪心頓息。師既顯
神異。慮成¶惑眾遂入五臺。於金剛窟前將示滅。先問
眾¶云。諸方遷化坐去臥去吾嘗見之。還有立化¶也無。
眾云。有也。師云。還有倒立者否。眾云。¶未嘗見有。師乃
倒立而化。亭亭然其衣順體。¶時眾議舁就荼毘屹然
不動。遠近瞻視驚歎¶無已。師有妹為尼。時在彼乃
俯而咄曰。老¶兄疇昔不循法津。死更熒惑於人。於是
以手¶推之。僨然而踣遂就闍維。收舍利入塔。¶

******* 溫州佛[山*(奧-釆+米)]和尚
溫州佛㠗和尚。尋常見人來。以拄杖卓地云。¶前佛也
恁麼。後佛也恁麼。僧問。正恁麼時作¶麼生。師畫一圓
<pb:ZB6q0003_TK_0403a1>
相。僧作女人拜。師乃打之。　僧¶問。如何是佛法大意。
師云。賊也賊也。　僧問。¶如何是異類。師敲椀云。花奴
花奴喫飯來。¶

******* 烏臼和尚
烏臼和尚　有玄紹二上座。從江西來參師。師¶乃問云。
二禪伯發足什麼處。僧云。江西。師以¶拄杖打之。玄云。
久知和尚有此機要。師云。爾¶既不會。後面箇僧祇對
看。後面僧擬近前。師¶便打云。信知同窠無異土。參堂去。¶

******* 潭州石霜大善和尚
潭州石霜大善和尚。　僧問。如何是佛法¶大意。師云。
春日鷄鳴。僧云。學人不會。師云。¶中秋犬吠。　師上堂
云。大眾出來出來。老漢有¶箇法要。百年後不累爾。眾
云。便請和尚說。師¶云。不消一堆火。　洞山問。几前一
童子甚是了¶事。如今不見向甚處去也。師云。火焰上
<pb:ZB6q0003_TK_0403a2>
泊不¶得。却歸清涼世界去也。¶

******* 石臼和尚
石臼和尚初參馬祖。問什麼處來。師云。烏臼<md:ZB6q0003_T_0260a>¶來。祖云。
烏臼近日有何言句。師云。幾人於此¶茫然在。祖云。茫
然且置。悄然一句作麼生。師¶乃近前三步。祖云。我有
七棒寄打。烏臼。爾還¶甘否。師云。和尚先喫某甲後甘。
却迴烏臼。¶

******* 本谿和尚
本谿和尚。　龐居士問云。丹霞打侍者意在何¶所。師
云。大老翁見人長短在。居士云。為我與¶師同參了。方敢借
問。師云。若恁麼從頭舉來¶共爾商量。居士云。大老翁不
可共爾說人是¶非。師云。念翁老年。居士云。罪過罪過。¶

******* 石林和尚
石林和尚　一日龐居士來。師乃竪起拂子云。¶不落
丹霞機試道一句。居士奪却拂子了。却¶自竪起拳。師云。正
<pb:ZB6q0003_TK_0403b1>
是丹霞機。居士云。與我不¶落看。師云。丹霞患啞龐翁患
聾。士云。恰是¶師無語。士云。向道偶爾。師¶亦無語。　一
日師問居士云。某甲有箇借問。¶居士莫惜言句。士云。
便請舉來。師云。元來¶惜言句。士云。遮箇問訊不覺落
他便宜。¶師乃掩耳。士云。作家作家。¶

******* 亮主
洪州西山亮座主本蜀人也。頗講經論。因參馬祖。¶祖
問曰。見說座主大講得經論是否。亮云。不¶敢。祖云。將什
麼講。師云。將心講。祖云。心如¶工伎兒。意如和伎者。爭
解講得經。抗聲云。¶心既講不得。虛空莫講得麼。祖
云。却是虛空¶講得。亮不肯便出將下階。祖召云。座主。
師迴¶首。祖云。是什麼師豁然大悟。禮拜¶袒云遮鈍根
阿師禮拜作麼。師歸寺告眾云。某甲所講經論。謂無¶
<pb:ZB6q0003_TK_0403b2>
人及得。今日被馬大師一問。平生功夫氷釋¶而已。乃
隱西山更無消息。¶

******* 黑眼和尚
黑眼和尚。　僧問。如何是不出世師。師云。善財<md:ZB6q0003_T_0260b>¶拄杖
子。　問如何是佛法大意。師云。十年賣炭¶漢。不知秤
畔星。¶

******* 米嶺和尚
米嶺和尚。　僧問。如何是衲衣下事。師云。醜陋¶任君
嫌。不掛雲霞色。師將示滅。乃遺一偈云。¶　祖祖不思議不
許常住世¶大眾審思惟畢竟只遮是¶

******* 齊峯和尚
齊峯和尚。　一日龐居士入院。師云。俗人頻頻¶入僧
院討箇什麼。居士迴顧兩邊云。誰恁道¶誰恁道。師乃咄
之。士云。在遮裏。師云。莫¶是當陽道麼。士云背後底聲。
師迴首云。看看。¶士云。草賊敗草賊敗。師無語。　士又
<pb:ZB6q0003_TK_0404a1>
問。此¶去峯頂有幾里。師云。什麼處去來。士云可¶畏峻
硬不得問著。師云。是多少。士云。一二¶三。師云。四五六。
士云。何不道七。師云。纔¶道七便有八。士云。住得也。師
云。一任添¶取。士乃咄之而去。師隨後咄之。¶

******* 大陽和尚
大陽和尚。　伊禪師參次。師云。伊禪近日一般¶禪師。
向目前指教人了。取目前事作遮箇為¶人。還會文彩
未兆時也無。伊云。擬向遮裏¶致一問。不知可否。師云。
答汝已了莫¶道可否。伊云。還識得目前也未。師云。若
是目前¶作麼生識。伊云要且遭人點檢。師云誰。伊云。¶
某甲。師便咄之。伊退步而立。師云。汝只解瞻¶前不解
顧後。伊云。雪上更加霜。師云。彼此無¶便宜。¶

******* 紅螺和尚
紅螺和尚。在幽州有頌。示門人曰。¶紅螺山子近邊
<pb:ZB6q0003_TK_0404a2>
夷度得之流半是奚¶共語問醻全不會可憐只解那
斯祁¶

******* 泉州龜洋山無了禪師
泉州龜洋山無了禪師者。莆田縣壺公橫塘<md:ZB6q0003_T_0260c>¶人也。姓
沈氏。年七歲父携入白重院。視之如¶家因而捨愛。至
十八剃度受具靈巖寺。後參¶大寂禪師了達祖乘。即還本
院。院之北樵采¶路絕。師一日策杖披榛而行。遇六眸
巨龜。斯¶須而失。乃庵于此峯。因號龜洋和尚。　一日有¶虎
逐鹿入庵。師以杖格虎遂存鹿命。洎將示¶化乃述偈
曰。¶八十年來辨西東如今不要白頭翁¶非長非短非
大小還與諸人性相同¶無來無去兼無住了却本來
自性空¶　偈畢儼然告寂。瘞于正堂。垂二十載。為山
泉¶淹沒。門人發塔。見全身水中而浮。閩王聞之。¶遣使
<pb:ZB6q0003_TK_0404b1>
舁入府庭供養。忽臭氣遠聞。王焚香祝¶之曰。可遷龜
洋舊址建塔。言訖異香普熏傾¶城瞻禮。本道奏諡真
寂大師。塔曰靈覺。後弟¶子慧忠遇澄汰終於白衣。就
塔之東二百步¶而葬。謂之東塔。今龜洋二真身士民
依怙。若¶僧伽之遺化焉。慧忠得法於草庵和尚。如
本¶章述之。¶

******* 利山和尚
利山和尚。　僧問。眾色歸空空歸何所。師云。舌¶頭不
出口。僧云。為什麼不出口。師云。內外一¶如故。　僧問
不歷僧祇獲法身請師直指。師云。¶子承父業。僧云。如
何領會。師云貶剝不施。僧¶云。恁麼即大眾有賴去。師
云。大眾且置。作¶麼生是法身。僧無對。師云。汝問我向
爾道。僧¶却問。如何是法身。師云。空華陽焰。　僧問。如¶
<pb:ZB6q0003_TK_0404b2>
何是西來意。師云。不見如何。僧云。為什麼如¶此。師云。
只為如此。¶

******* 韶州乳源和尚
韶州乳源和尚。　上堂云。西來的的意不妨難<md:ZB6q0003_T_0261a>¶道。大
眾莫有道得者。出來試道看。有一僧出¶纔禮拜。師便
打云。是什麼時節出頭來(後人舉似長慶。¶長慶云。不妨不妨。　資福代云。為和尚
不惜身命)仰山作沙彌時念經。¶聲高師咄云。遮沙彌。念經
恰似哭聲。仰云。慧¶寂念經似哭。未審和尚如何。師乃
顧視而已。¶仰曰若恁麼與哭何異師便休

******* 松山和尚
松山和尚。　一日命龐居士喫茶。居士舉起托¶子云。人
人盡有分。因什麼道不得。師云。只為¶人人盡有。所以
道不得。士云。阿兄為什麼¶却道得。師云。不可無言也。
士云。灼然灼¶然。師便喫茶。士云。阿兄喫茶何不揖客。
<pb:ZB6q0003_TK_0405a1>
師¶云誰。士云。龐翁。師云。何須更揖。後丹霞¶聞舉乃云。
若不是松山幾被箇老翁作亂一¶上。士聞之。乃令人
傳語丹霞云。何不會¶取舉起托子時。¶

******* 則川和尚
則川和尚。蜀人也龐居士看師師云。還記得初見石¶
頭時道理否。士云。猶得阿師重舉在。師云¶情知久參
事慢。士云。阿師老耄不啻龐翁。¶師云。二彼同時又爭
幾許。士云。龐翁鮮健¶且勝阿師。師云。不是勝我只是
欠爾一箇幞¶頭。士除却幞頭云。恰與師相似。師乃大
笑　師¶摘茶次。龐居士云。法界不容身。師還見¶我否。
師云。不是老師怕答公話。士云。有¶問有答蓋是尋常。
師乃摘茶不聽。士云。莫¶怪適來容易借問。師亦不顧。
士喝云。遮¶無禮儀老漢。待我一一舉向明眼人在。師
<pb:ZB6q0003_TK_0405a2>
乃¶拋却茶籃子。便入方丈。¶

******* 南嶽西園蘭若曇藏禪師
南嶽西園蘭若曇藏禪師者。本受心印於大¶寂禪師。後謁
石頭遷和尚瑩然明徹。唐貞元¶二年遁衡嶽之絕頂。人罕參
訪。尋以脚疾移<md:ZB6q0003_T_0261b>¶止西園。禪侶繁盛。　師一日自開浴
次。僧問。何¶不使沙彌。師乃拊掌三下(洞山云。一種是時節因緣。就中
西園精妙。¶　僧問曹山。古人拊掌豈不明沙彌邊事。曹山云。如何是向上事。僧無對。曹山云。遮沙彌)師
養一¶靈犬。嘗夜經行次。其犬銜師衣。師即歸房。又¶於
門側伏守而吠。頻奮身作猛噬之勢。詰旦¶東厨有一
大蟒長數丈。張口呀氣毒焰熾然。¶侍者請避之。師曰。
死可逃乎。彼以毒來我以¶慈受。毒無實性激發則彊。
慈苟無緣冤親一¶揆。言訖其蟒按首徐行倏然不見。
復一夕有¶群盜。犬亦銜師衣。師語盜曰。茅舍有可意
<pb:ZB6q0003_TK_0405b1>
物。¶一任取去終無所悋。盜感其言皆稽首而散。¶

******* 百靈和尚
百靈和尚　一日與龐居士路次相逢。師問云。昔¶日
居士南嶽得意句還曾舉向人未。居士云。¶曾舉來。師云。
舉向什麼人。士以手自指云。¶龐翁。師云。直是妙德空
生也歎居士不及。¶士却問。師得力句是誰知。師便戴
笠子而去。¶士云。善為道路。師一去更不迴首。

******* 鎮州金牛和尚
鎮州金¶牛和尚。　師自作飯供養眾僧。每至齋時舁
飯¶桶到堂前作舞曰。菩薩子喫飯來。乃撫掌大¶笑。日
日如是(僧問長慶。古人撫掌喚僧喫飯。意旨云何。長慶云。大似因齋慶讚。　僧問大光。¶未審慶讚箇
什麼。大光是作舞。僧乃禮拜。大光云。遮野狐精。　東禪齊云。古人自出手作飯。舞了喚人來喫意作麼¶生。還會
麼。只　如長慶與大光。是明古人意。別為他分析。今問。上座。每日持盂掌鉢時。迎來送去時。為當與古人¶一
般。別有道理。若道別且作麼生得別來。若一般恰到他舞。又被喚作野狐精。有會處麼。若未會行脚眼在
<pb:ZB6q0003_TK_0405b2>
什麼¶處。　僧問曹山。古人恁麼是奴兒婢子否。曹山云是。僧云。向上事請師道。曹山咄云。遮奴兒婢子)。¶

******* 洞安和尚
洞安和尚。　有僧辭師。云。什麼處去。僧云。¶本無所去。
師云。善為闍梨。僧云。不敢。¶師云。到諸方分明舉。　僧
侍立次。師問。今日是¶幾。僧云。不知。師云。我却記得。僧
云。今日是<md:ZB6q0003_T_0261c>¶幾。師云。今日昏晦。¶

******* 忻州打地和尚
忻州打地和尚。自江西領旨。自晦其名。凡學¶者致問。
唯以棒打地而示之。時謂之打地和¶尚。一日被僧藏
却棒然後問。師但張其口。僧¶問門人曰。只如和尚每
有人問。便打地。意旨¶如何。門人即於竈底取柴一片
擲在釜中。¶

******* 潭州秀谿和尚
潭州秀谿和尚。　谷山問。聲自純真如何¶是道。師云。
亂道作麼。山却從東過西¶立。師云。若不恁麼即禍事
<pb:ZB6q0003_TK_0406a1>
也。山却過東邊。¶師乃下禪床方行兩步。被山捉住云。
聲色¶純真事作麼。生師便掌山云。十年後¶要箇人下
茶也無在。師云要谷山老漢作麼。¶山呵呵大笑三聲。¶

******* 磁州馬頭峯神藏禪師
磁州馬頭峯神藏禪師　上堂謂眾云。知而無¶知不
是無知而說無知(南泉云。恁麼依師道。始道得一半。黃蘗云。不是南泉¶
駿。他要圓前話)。¶

******* 潭州華林善覺禪師
潭州華林善覺禪師。常持錫夜出林麓間。七¶步一振
錫一稱觀音名號。　夾山造庵問¶曰。遠聞和尚念觀
音是否。師曰然。山曰。騎¶却頭如何。師曰。出頭從汝騎。
不出頭騎什麼。¶　僧參方展坐具。師曰緩緩。僧曰。和
尚見什麼。¶師曰。可惜許磕破鐘樓。其僧從此悟入。　
一日¶觀察使裴休訪之問曰。師還有侍者否。師曰。¶有
一兩箇。裴曰。在什麼處。師乃喚大空小空。¶時二虎自
<pb:ZB6q0003_TK_0406a2>
庵後而出。裴覩之驚悸。師語二虎¶曰。有客且去。二虎
哮吼而去。裴問曰。師作何¶行業感得如斯。師乃良久曰。
會麼。曰不會。師¶曰。山僧常念觀音。¶

******* 汀州水塘和尚
汀州水塘和尚。　師勘歸宗。甚麼處人。歸宗云。<md:ZB6q0003_T_0262a>¶陳州
人。師云。年多少宗云。二十二。師¶云。闍梨未生時老僧
去來。宗云。和尚幾時¶生。師豎起拂子。宗云。遮箇豈有
生邪。師¶云。會得即無生。宗云。未會在師無語。¶

******* 古寺和尚
古寺和尚。　丹霞參師經宿至明。旦煮粥熟。行¶者只盛
一鉢與師。又盛一碗自喫。殊不顧丹¶霞。霞即自盛粥
喫者云。五更侵　起。更¶有夜行人。霞問師。何不教訓
行者。得恁麼¶無禮。師云。淨地上不要點污人家男女。
霞¶云。幾不問過遮老漢。¶

<pb:ZB6q0003_TK_0406b1>
******* 江西椑樹和尚
江西椑樹和尚　因臥次。道吾近前牽被覆之。¶師云。
作麼。吾云。蓋覆。師云。臥底是坐底¶是。吾云。不在遮兩
處。師云。爭奈蓋覆何。¶吾云。莫亂道。　師向火次。吾
問。作什麼。¶師云。和合。吾云。恁麼則當頭脫去也。師¶云。
隔闊來多少時耶。道吾便拂袖而去。　道吾¶一日從外
歸。師問。什麼處去來。吾云。親¶近來。師云。用簸遮兩片
皮作什麼。吾云¶借。師云。他有從汝借無作麼生。吾云。
只¶為有所以借。¶

******* 京兆草堂和尚
京兆草堂和尚。自參大寂。遊至海昌。昌¶問。什麼處來。
師云。道場來。昌云遮裏¶什麼處。師云。賊不打貧人家。
問未有一法時。¶此身在什麼處。師乃作一圓相於中書
身字。¶

<pb:ZB6q0003_TK_0406b2>
******* 袁州陽岐山甄叔禪師
袁州陽岐山甄叔禪師。　上堂示眾曰。群靈一¶源假名為
佛。體竭形消而不滅。金流朴散而¶常存。性海無風金
波自涌。心靈絕兆萬象齊¶昭。體斯理者。不言而遍歷
沙界。不用而功益¶玄化。如何背覺反合塵勞。於陰界
中妄自囚<md:ZB6q0003_T_0262b>¶執。師始登此山宴處。以至成院。聚徒演法
四¶十餘年。唐元和十五年正月十三日歸寂。荼¶毘獲
舍利七百粒。於東峯下建塔。¶

******* 濛谿和尚
濛谿和尚。　僧問一念不生時如何。師良久。僧¶便禮
拜。師云。汝且作麼生會。僧云。某甲終不¶無慚愧。師云。
汝却信得及。　問本分事如何體¶悉。師云。爾何不問。
僧云。請師答話。師云。爾¶却問得好。僧大笑而出。師云。
只有遮¶僧靈利。　有僧來參。師便喝。僧云。好箇來¶由。
<pb:ZB6q0003_TK_0407a1>
師云。猶要棒在。僧云。珍重。便出。師云。得¶能自在。¶

******* 洛京黑㵎和尚
洛京黑㵎和尚。　僧問。如何是密室。師云。截耳¶臥街。
僧云。如何是密室中人。師乃換手搥胸。¶

******* 京兆興平和尚
京兆興平和尚。　洞山來禮拜。師云。莫禮老朽。¶山云。
禮非老朽。師云。非老朽者不受禮。¶山云。他亦不止。　
洞山問。如何是古佛心。師¶云。即汝心是。山云。雖然如
此。猶是某甲疑¶處。師云。若恁麼即問取木人去。山云。
某甲¶有一句子。不借諸聖口。師云。汝試道看。山¶云。不
是某甲。　洞山辭。師云。什麼處去。山¶云。沿流無定止。
師云。法身沿流報身沿流。¶山云。總不作此解。師乃撫
掌(保福云。洞山自是一家。乃別云。¶覓得幾人)。¶

******* 逍遙和尚
逍遙和尚。　一日師在禪床上坐。有僧鹿西問¶。念念
<pb:ZB6q0003_TK_0407a2>
攀緣心心永寂。師云。昨日晚間也有¶人恁麼道。西云。
道箇什麼。師云。不知。西云。¶請師說。師以拂子驀口打。
西便出。師告大眾¶云。頂門上著一隻眼。¶

******* 福谿和尚
福谿和尚。　僧問。古鏡無瑕時如何。師良久。僧<md:ZB6q0003_T_0262c>¶云。師
意如何。師云。山僧耳背僧又舉前問。¶師云。猶較些子。
僧問。如何是自己。師云。爾¶問什麼。僧云。豈無方便師
云。爾適來問¶什麼。僧云。得恁麼顛倒。師云。今日合喫
山僧¶手裏棒。　僧問。緣散歸空空歸何所。師云。某¶甲。
僧云喏。師云。空在何處。僧云。却請師道。¶師云。波斯喫
胡椒。¶

******* 洪州水老和尚
洪州水潦和尚。初問馬祖。如何是西來的的¶意。祖乃
當胸蹋倒。師大悟。起來撫掌呵呵¶大笑云。大奇天寄
<pb:ZB6q0003_TK_0407b1>
百千三昧無量妙義。只向一毛¶頭上便識得根源去。
便禮拜而退。住後告¶眾云。自從一喫馬師蹋。直至如
今笑不休。　有¶僧作一圓相。以手撮向師身上師乃
三撥。亦¶作一圓相却指其僧。僧便禮拜師打云。遮虛¶
頭漢。　問如何是沙門行師云。動則影現覺則¶氷生。
問如何是佛法大意。師乃拊掌呵呵¶大笑。凡接機大
約如此。¶

******* 浮盃和尚
浮盃和尚。　凌行婆來禮拜即與坐喫茶。¶婆問。盡力
道不得底句。分付阿誰。¶師云浮杯無剩語。婆云。某甲
不恁麼道。師遂¶舉前語問婆。婆斂手哭云。蒼天中間
更有冤¶苦。師無語。婆云。語不知偏正。理不識倒邪。¶為
人即禍生也。後有僧舉似南泉。泉云。苦¶哉浮盃。被老
<pb:ZB6q0003_TK_0407b2>
婆摧折。婆後聞。笑云¶王老師猶少機關在。有幽州澄
一禪客。逢見¶行婆乃問云。怎生南泉恁道猶少機關在。
婆¶哭云。可悲可痛。一問措。婆問云會麼¶一合掌而對。
婆云。徛死禪和如麻似粟。¶後一舉似趙州。州云。我若
見遮<md:ZB6q0003_T_0263a>¶臭老婆問教口啞。一去未審和¶尚怎生問他。州
以棒打云。似遮徛死¶漢。不打待幾時。連打數棒。婆又
聞州恁道¶云。趙州合喫婆手裏棒。後僧舉似州。¶州哭
云。可悲可痛。婆聞此語。合掌歎云。¶趙州眼光照破四
天下也。後州教僧¶問。怎生是趙州眼。婆乃竪起拳頭。¶
州聞乃作一頌。送云。¶當機直面提直面當機疾¶報爾
凌行婆哭聲何得失¶婆以頌答云。¶哭聲師已曉已曉
復誰知¶當時摩竭國幾喪目前機¶

<pb:ZB6q0003_TK_0408a1>
******* 潭州龍山和尚
潭州龍山和尚(亦云隱山)問僧。什麼處來。僧云。老¶宿處來。
師云。老宿有何言句。僧云。說即千句¶萬句。不說即一
字也無。師云。恁麼則蠅子放¶卵。僧禮拜。師便打。　洞
山¶與密師伯經由見谿流菜葉洞曰深山無人因何
有菜随流莫有道人居否乃共義撥●溪行五七里
間忽見師嬴形異貌放下行李問訊師問。此山無路
闍梨向¶什麼處來。洞云。無路且置。和尚從何而入。¶師
云。我不曾雲水。洞云。和尚住此山多少¶時邪師云。春
秋不涉。洞云。此山先住和¶尚先住。師云。不知。洞云。為
什麼不知。師¶云。我不為人天來。洞却問。如何是賓中
主。¶師云。長年不出戶洞云。如何是主中賓。師¶云。青山
覆白雲。洞云。賓主相去幾何。師¶云。長江水上波。洞云。
<pb:ZB6q0003_TK_0408a2>
賓主相見有何言說。¶師云。清風拂白月。洞山又問。和尚
見箇什麼¶道理便住此山。師云。我見兩箇泥牛鬪入
海¶直至如今無消息。師因有頌云。<md:ZB6q0003_T_0263b>¶　三間茅屋從來
住一道神光萬境閑¶莫把是非來辨我浮生穿鑿不
相關¶

******* 襄州居士龐蘊
襄州居士龐蘊者。衝州衡陽縣人也。字道玄。¶世以儒
為業。而居士少悟塵勞志求真諦。唐¶貞元初謁石頭
忘言會旨。復與丹霞¶為友。一日石頭問曰。子自見老
僧已來日¶用事作麼生。對曰。若問日用事即無開口
處。¶乃呈偈云。¶　日用事無別唯吾自偶諧¶頭頭非取
捨處處勿張乖¶朱紫誰為號丘山絕點埃¶神通并妙
用運水及般柴¶頭然之曰。子以緇耶素耶。士曰。願從
<pb:ZB6q0003_TK_0408b1>
所¶慕遂不剃染。後之江西參問馬祖云。不與萬¶法為
侶者是什麼人。祖云。待汝一口吸盡西¶江水即向汝
道。士言下頓領玄要。乃留駐¶參承經涉二載。有偈曰。¶
有男不婚有女不嫁大家團欒頭¶共說無生話¶　自
爾機辯迅捷諸方嚮之。嘗遊講肆隨喜金¶剛經。至無
我無人處。致問曰。座主既無我無¶人。是誰講誰聽。主
無對。士曰。某甲雖是¶俗人粗知信向。主云只如居士
意作麼生。¶士乃示一偈云。¶　無我復無人作麼有疎
親¶勸君休歷坐不似直求真¶金剛般若性外絕一纖
塵¶我聞并信受總是假名陳主聞偈欣然仰歎。居士
所至之處老宿多<md:ZB6q0003_T_0263c>¶往。復問醻皆隨機應響。非格量軌
轍之可拘¶也。元和中北遊襄漢隨處而居或鳳嶺鹿
<pb:ZB6q0003_TK_0408b2>
門。¶或𢌅肆閭巷。初住東巖後居郭西小舍。一女¶名靈
照。常隨製竹漉籬令鬻之以供朝夕。有¶偈曰。¶　心如
境亦如無實亦無虛¶有亦不管無亦不居不是賢聖¶
了事凡夫易復易即此五蘊有真智¶十方世界一乘
同無相法身豈有二¶若捨煩惱入菩提不知何方有
佛地¶士將入滅。令女靈照出視日早晚及午以¶報。女遽
報曰。日已中矣。而有蝕也。士出戶¶觀次。照即登父座
合掌坐亡士笑曰。我¶女鋒捷矣。於是更延七日。州牧
于公問疾次。¶士謂曰。但願空諸所有。慎勿實諸所無。
好¶住世間皆如影響。言訖枕公膝而化。遺命焚¶棄。江
湖緇白傷悼。謂禪門龐居士即毘耶淨¶名矣。有詩偈
三百餘篇傳於世。¶　　卷終¶


